<::лат>        OCR:

<::рус>        Библиотека святоотеческой литературы

<::лат>        http://orthlib.ru

<::слав>

(с. 456)

%<Мjь'сяца тогw'же въ к~д-й де'нь.%>

%<Ст~а'гw сщ~енному'ченика _е=vтv'ха, о_у=ченика` 
ст~а'гw i=wа'нна бг~осло'ва:%>

%<И= пренесе'нiе честны'хъ моще'й, и='же во ст~ы'хъ 
_о=ц~а` на'шегw петра`, митрополi'та кi'евскагw и= всея` 
рwссi'и чудотво'рца.%>

%<С%>лу'жба _е=гw` пи'сана по се'й слу'жбjь.

%<На Г%>д\си, воззва'хъ, %<стiхи^ры _е=vтv'ха, гла'съ 
и~.%>

%<Подо'бенъ: _W%> пресла'внагw чудесе`!

%<М%>у'чениче _е=vтv'хе бл~же'нне, * о_у=чи'вся 
свяще'ннw сло'ва о_у= честна'гw о_у=ченика`, * 
бг~ослове'снагw проповjь'дника, * w\т негw` вся'кагw 
о_у=че'нiя свяще'ннагw научи'лся _е=си`, * и= свjь'тъ 
jа=ви'лся _е=си`, * w=свjьща'я бл~года'тiю вся'кую мы'сль, * 
бг~ослw'вiи твои'ми свяще'нными. * тjь'мже святу'ю твою` * 
па'мять почита'емъ.

%<П%>ре'лести низложи'лъ _е=си` о_у=твержде'нiе * 
по'двигомъ тве'рдымъ терпjь'нiя, пребога'те, * и= о_у='зами 
и= ра'нами, * и= сла'вною сме'ртiю: * тjь'мже безсме'ртiе 
получи'лъ _е=си`, * съ ли^ки мч~никъ, * и= со а='гг~льскими 
чи'ны водворя'яся, * прича'стiемъ лу'чшимъ бг~олjь'пнw, * 
до'брjь w=божа'емь и= соверше'ннjь. (с. 457)

%<В%>ъ темни'цjь затворя'емь, * хлjь'бъ прiя'лъ _е=си` 
жи'зни съ нб~се`, сла'вне, * вве'рженъ же бы'въ въ пла'мень, 
* неwпале'нъ пребы'лъ _е=си`: * ра^ны под\ъя'тъ лю'тjь 
стру'жемь, * стремл_е'нiя sвjьре'й моли'твами о_у=кроти'лъ 
_е=си`. * мече'мъ глава` твоя` w\тсjь'чена бы'сть, кровьми` 
къ нб~си` w=блегча'емь, * jа='кw бж\ственною колесни'цею.

%<Сла'ва, и= ны'нjь, бг~оро'диченъ:%>

%<С%>паси' мя, вл\дчце преч\стая, * jа='же сп~са хр\ста` 
неизрече'ннw ро'ждшая: тя' бо _е=ди'ну стяжа'хъ 
предста'тельницу, * и= неwбори'мую стjь'ну, * и= покро'въ и= 
ра'дованiе, * и= души` моея` бж\ственное о_у=тjьше'нiе. * 
ты` о_у=`бо мя` и=зба'ви неусыпа'ющагw че'рвiя, * и= _о=гня` 
вjь'чнующагw, * мт~и хр\ста` бг~а.

%<Кр\стобг~оро'диченъ:%>

%<Ч%>то` зри'мое видjь'нiе, _е='же мои'ма _о=чи'ма 
ви'дится, _w вл\дко! * содержа'й всю` тва'рь, * на дре'во 
воздви'женъ бы'въ, * и= о_у=мира'еши всjь^мъ дая'й жи'знь, 
бц\да пла'чущися глаго'лаше: _е=гда` о_у=зрjь` на кр\стjь` 
возноси'ма, * и=зъ нея` неизрече'ннw возсiя'вшаго * бг~а и= 
чл~вjь'ка.

%<На стiхо'внjь, _о=ктw'иха. Тропа'рь, гла'съ д~:%>

%<И=%> нра'вwмъ прича'стникъ, и= пр\сто'лwмъ 
намjь'стникъ а=по'столwмъ бы'въ, дjья'нiе w=брjь'лъ _е=си`, 
бг~одохнове'нне, въ видjь'нiя восхо'дъ: сегw` ра'ди сло'во 
и='стины и=справля'я, и= вjь'ры ра'ди пострада'лъ _е=си` 
да'же до кро'ве, сщ~енному'чениче _е=vтv'хе, моли` хр\ста` 
бг~а, спасти'ся душа'мъ на'шымъ.

%<На о_у='трени _о='ба канw'на _о=ктw'иха: и= ст~а'гw на 
д~.%>

%<Творе'нiе i=w'сифово:%>

%<Гла'съ и~. Пjь'снь а~. I=рмо'съ:%>

%<К%>олесницегони'теля фараw'ня погрузи` чудотворя'й 
и=ногда` мwv"се'йскiй же'злъ, кр\сто_обра'знw порази'въ и= 
раздjьли'въ мо'ре, i=и~ля же бjьглеца`, пjьшехо'дца спасе`, 
пjь'снь бг~ови воспjьва'юща. (с. 458)

%<А=%>п\слwмъ и= му'ченикwмъ сожи'тель jа=вля'емый, и= 
бж~е'ственныя зари` всегда` и=сполня'емь, честны'й тво'й 
дне'сь пра'здникъ творя'щыя, свjь'та прича'стники покажи`, 
му'чениче _е=vтv'хе достосла'вне.

%<В%>озлю'бленнагw о_у=ченика`, бл~же'нне, о_у=чени'къ 
бы'въ бл~гоче'стнw, и= тогw` нра'вы вельми` подража'я, гд\са 
возлюби'лъ _е=си`, тогw` бж\ств_енныя зако'ны и=спо'лнивъ: 
и= страсте'мъ сегw`, _е=vтv'хе, о_у=подо'бился _е=си`.

%<З%>ако'ну бж\ственному бл~гоче'стнw повину'яся, пло'ть 
о_у=мертви'лъ _е=си` по'стными болjь'зньми, мi'ра 
о_у=даля'яся, и= въ гора'хъ, сла'вне, пребыва'я, му'чениче, 
и= ду'шу w=чища'я, и= бг~ови'дjьнъ познава'емь.

%<Бг~оро'диченъ:%>

%<Н%>а тя`, дв~о, наде'жду положи'хъ спасе'нiя моегw`, 
грjьхо'вныя скве'рны всего' мя w=мы'й, и= чи'ста содjь'лай 
сн~у твоему` и=зря'днw бг~оугожда'юща, и= творя'ща сегw` 
всесвяту'ю во'лю.

%<Пjь'снь г~. I=рмо'съ:%>

%<О_у=%>твержде'й въ нача'лjь нб~са` ра'зумомъ, и= 
зе'млю на вода'хъ w=снова'вый, на ка'мени мя`, хр\сте`, 
за'повjьдей твои'хъ о_у=тверди`: jа='кw нjь'сть свя'тъ па'че 
теб_е`, _е=ди'не чл~вjьколю'бче.

%<W=%>блиста'юще свjь'томъ проповjь'данiя прему'драгw, 
jа='коже со'лнца w=брjь'тъ па'vла ходи'ти съ ни'мъ: jа='кw 
sвjьзда` ве'лiя просвjьща'я се'рдца, бл~же'нне бг~ому'дре, 
дх~омъ.

%<Б%>г~осло'вwвъ w=снова'нiе, о_у=ченикw'въ ве'рхъ 
i=wа'ннъ при'сный дру'гъ сп~совъ, w\т земли` бж~е'ственнw 
прело'жся, тебjь` бж~iе ста'до, блаже'нне, пасти` предаде`.

%<П%>рекра'сенъ и= свjьтоза'ренъ и= и=спо'лненъ дх~а 
бж\ственнагw, судя'щему непра'веднw предста'лъ _е=си`, 
w=блича'я тогw` sлоче'стiе, пребога'те, и= хр\сто'во 
бж\ственное и=сповjь'дая вочл~вjь'ченiе.

%<Бг~оро'диченъ:%>

%<Р%>а'дуйся, jа='же _е=ди'на ра'дость неска'заннw 
ро'ждши: (с. 459) ра'дуйся, колесни'це и= _о='блаче сло'ва: 
ра'дуйся, мт~и бж~iя, дв~о неискусобра'чная: ра'дуйся, 
прп\дбныхъ сла'во: ра'дуйся му'ченикwвъ вjьнча'нiе.

%<Сjьда'ленъ, гла'съ г~. Подо'бенъ: Б%>ж\ственныя 
вjь'ры:

%<С%>iя'нiе w=блиста'въ бг~оразу'мiя, тму` разори'лъ 
_е=си` многобо'жiя, мч~нически сконча'въ тече'нiе твое`: и= 
и=сцjьле'нiй и=сточа'еши дарова^нiя, приходя'щихъ w=чища'еши 
неду'ги, му'чениче сла'вне, хр\ста` бг~а моли` дарова'ти 
душа'мъ на'шымъ ве'лiю ми'лость.

%<Сла'ва, и= ны'нjь, бг~оро'диченъ:%>

%<Б%>ж\ственная ски'нiя была` _е=си` сло'ва, _е=ди'на 
пречи'стая мт~и дв~о, чистото'ю а='гг~лы превозше'дшая, 
па'че всjь'хъ мене` пе'рсть бы'вша, w=скверне'на плотски'ми 
прегрjьше'ньми, w=чи'сти моли'твъ твои'хъ бж\ственными 
вода'ми, подаю'щи, ч\стая, ве'лiю ми'лость.

%<Кр\стобг~оро'диченъ:%>

%<Н%>ескве'рная а='гница сло'ва, нетлjь'нная дв~а мт~и, 
на кр\стjь` зря'щи повjь'шена, и=зъ нея` безъ болjь'зни 
прозя'бшаго, мт~рски подо'бнw рыда'ющи, вопiя'ше: о_у=вы` 
мнjь`, ча'до мое`, ка'кw стра'ждеши во'лею, хотя` и=зба'вити 
w\т страсте'й безче'стiя человjь'ка;

%<Пjь'снь д~. I=рмо'съ:%>

%<Т%>ы` моя` крjь'пость, гд\си, ты` моя` и= си'ла, ты` 
мо'й бг~ъ, ты` мое` ра'дованiе, не w=ста'вль нjь'дра 
_о='ч~а, и= на'шу нищету` посjьти'въ. тjь'мъ съ пр\оро'комъ 
а=вваку'момъ зову' ти: си'лjь твое'й сла'ва, чл~вjьколю'бче.

%<В%>сjь'мъ о_у=мо'мъ w\тше'дъ ко гд\су, не чу'вствоваше 
всю'ду бiе'мь и= растерза'емь лю'тjь: и= jа='коже 
благово'нное кади'ло, достосла'вне, благово'нiя предстоя'щыя 
и=спо'лнилъ _е=си` бж~е'ственнагw, дjь'йствомъ, бг~ому'дре, 
дх~а.

%<Б%>г~омъ, му'чениче бг~ому'дре, соблюде'мь, въ 
темни'цjь же свя'занъ сjьдя`, хлjь'бъ нб\сный ви'димw 
ра'дуяся прiя'лъ _е=си`, бг~у тя` о_у=крjьпля'ющу _е=ди'ному 
(с. 460) подвигополо'жнику, _е=vтv'хе бг~оно'се: _е=гw'же 
стра'сти бж\ственнjьй поревнова'лъ _е=си`.

%<Т%>воя^ ч\стна^я о_у=ста` w\тве'рзлъ дх~омъ, предъ 
суди'щемъ, прему'дре, стоя` мучи'телей, и='стинную вjь'ру 
тр\оческую о_у=ясни'лъ _е=си` jа='вjь: i='дwльскую же 
пре'лесть w=бличи'лъ _е=си`, блаже'нне, и= мучи'телей 
безбо'жныхъ мудрова^нiя.

%<П%>о мно'гихъ и=ны'хъ ра'нахъ тjьле'сныхъ, бж\ственною 
любо'вiю, блаже'нне, распаля'емь, запале'нный пла'мень 
_о=гня` ра'дуяся проше'лъ _е=си`, преще'нiемъ мучи'теля 
ника'коже w=пали'вся: и='бо бж\ственна тя` роса`, _е=vтv'хе, 
съ нб~се` w=роша'ше.

%<Бг~оро'диченъ:%>

%<В%>ъ жена'хъ _е=ди'на дв~а пребыла` _е=си`, и= пре'жде 
рж\ства` и= по рж\ствjь`: бг~ъ бо бjь` w=бновля'я 
_е=ст_ества` па'че сло'ва, и=зъ теб_е` неизрече'ннw 
воплоща'емь, и='же горjь` пре'жде вjь^къ, и= на земли` въ 
послjь^дняя лjь^та ро'ждся, пренепоро'чная.

%<Пjь'снь _е~. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`, 
свjь'те незаходи'мый, и= покры'ла мя` _е='сть чужда'я тма` 
_о=кая'ннаго; но w=брати' мя, и= къ свjь'ту за'повjьдей 
твои'хъ, пути^ моя^ напра'ви, молю'ся.

%<С%>ло'вомъ бж\ственнымъ w=бога'щся, всjь^мъ 
тре'бующымъ, му'чениче, пода'лъ _е=си`, и= хр\сто'во ста'до 
свяще'нникъ бы'въ, о_у=па'слъ _е=си`, о_у=тjьша'я, наказу'я 
и= наставля'я ко спасе'нiю, _е=vтv'хе страстоно'сче 
многострада'льне.

%<Д%>ушепа'губную пре'лесть си'лою бж\ственнагw дх~а 
w\ттря'съ, ко хр\сту` приступи'лъ _е=си`, и= мно'ж_ества 
сему`, му'чениче, приве'лъ _е=си` спаса'емыхъ вjь'рою, 
твои'ми честны'ми бг~овjьща^нiи, _е=vтv'хе, страда'льц_евъ 
о_у=добре'нiе.

%<Jа='%>кw красны` но'ги твоя^, преблаже'нне, стезе'ю 
ходи'вшыя свидjь'нiй бж\ственныхъ, и= въ си'хъ до'брjь 
ступа'вшыя, и= къ широтjь` вели'цjьй нб\снагw цр\ства 
дости'гшыя, му'чениче сла'вне. (с. 461)

%<Бг~оро'диченъ:%>

%<Д%>в~о мт~и _о=трокови'це, непостижи'маго пло'тiю 
ро'ждши, а='гг~лwвъ сла'во, и= де'мwнwвъ jа='зва, 
бг~оневjь'сто, мое` се'рдце о_у=я'звенное грjьхми`, 
и=сцjьле'нiя бж\ственнагw сподо'би.

%<Пjь'снь s~. I=рмо'съ:%>

%<W=%>чи'сти мя`, сп~се, мнw'га бо беззакw'нiя моя^, и= 
и=зъ глубины` sw'лъ возведи`, молю'ся: къ тебjь' бо 
возопи'хъ, и= о_у=слы'ши мя`, бж~е спасе'нiя моегw`.

%<В%>о _е=фе'сjь прiе'мь _е='же за хр\ста` кончи'ну, w\т 
_е=фе'са, му'дре, о_у='зникъ о_у=стреми'лся _е=си`, и= во 
_о=те'чествiи твое'мъ честнjь'мъ страда'ньми о_у=краша'емь, 
почи'лъ _е=си`.

%<Х%>ра'мъ сы'й бж~iй красе'нъ и= пречи'стъ, хра'мы 
i='дwльскiя скв_е'рныя низложи'лъ _е=си` бл~года'тiю, и= къ 
нб\сному хра'му возне'слся _е=си`, _е=vтv'хе, бг~у 
предста'ти.

%<О_у=%>крjьпи' тя путе'мъ ше'ствующа бж\ственный 
а='гг~лъ, предглаго'ля тебjь` jа='вjь хотя^щая бы'ти, 
_е=vтv'хе пребога'те, равноа'гг~льну су'щу, и= пло'ти внjь` 
дх~омъ.

%<Бг~оро'диченъ:%>

%<О_у=%>ма` моегw` и=звращ_е'нiя, и= души` двиза^нiя 
стра^стная и= лю^тая, дв~о, и=спра'ви: и= цjь'ла мя` 
соблюди` w\т всегда` неми'лостивнw находя'щихъ ми`.

%<Конда'къ, гла'съ s~. Подо'бенъ: Д%>в~а дне'сь:

%<А=%>п\слwвъ сопресто'льникъ, и= святи'телей красота` 
бы'въ, _е=vтv'хе, му'ченически просла'вился _е=си`, 
просiя'лъ _е=си` jа='кw со'лнце, всjь'хъ просвjьща'я, и= 
разори'лъ _е=си` безбо'жiя но'щь глубо'кую: сегw` ра'ди тя` 
почита'емъ, jа='кw бж~е'ственнаго вои'стинну 
священнотаи'нника хр\сто'ва.

%<I='косъ:%>

%<Jа='%>кw бж~iй свяще'нникъ, jа='кw служи'тель нб\сный, 
jа='кw па'стырей па'стырь, jа='кw страда'лецъ непобjьди'мь, 
съ вы'шними ны'нjь ли^ки водворя'яся, священнотаи'нниче, 
свjь'тъ (с. 462) ми` низпосли`, и= сло'во ми` вдохни`, 
восхвали'ти бж\ств_енныя стр\сти твоя^, и= гон_е'нiя, и= 
бор_е'нiя и=зря^дная и= му'жеств_енная, сломл_е'нiя косте'й, 
о_у=дw'въ ссjьч_е'нiя: и='хже ра'ди бы'лъ _е=си`, блаже'нне, 
причте'нъ а='гг~лwмъ, jа='кw бж~е'ственный вои'стинну 
священнотаи'нникъ хр\сто'въ.

%<Пjь'снь з~. I=рмо'съ:%>

%<Б%>ж~iя снисхожде'нiя _о='гнь о_у=стыдjь'ся въ 
вавv"лw'нjь и=ногда`, сегw` ра'ди _о='троцы въ пещи` 
ра'дованною ного'ю, jа='кw во цвjь'тницjь лику'юще, поя'ху: 
бл~гослове'нъ _е=си`, бж~е _о=т_е'цъ на'шихъ.

%<Б%>ж~iимъ манове'нiемъ _о='гнь о_у=гасе`, на па'губу 
тебjь` разжже'нный, бг~ому'дре: съ нб~се' бо гро'мъ 
слы'шашеся, и= снjь^жныя ка^пли пуща'хуся, невjь'дущыя 
хр\ста` покрыва'юще.

%<К%>рjь'пкw стру'жемь, благово'нiя мv'ро, му'чениче, 
и=спусти'лъ _е=си`, во благово'нiе стр\сте'й и=злiя'вшагwся. 
и='бо прите'къ къ сло'ву и= содjь'телю, къ нему'же взыва'лъ 
_е=си`: благослове'нъ _е=си`, бж~е _о=т_е'цъ на'шихъ.

%<Ж%>итiе` твое` непоро'чно, муче'нiе, му'дре, 
пречу'дно, и= спаси'тельно всjь^мъ приступа'ющымъ моще'й 
твои'хъ ко ст~jь'й ра'цjь, и=сцjьл_е'нiя точа'щи, и= 
скверн_е'нiя страсте'й мно'гихъ и=зима'ющи.

%<Бг~оро'диченъ:%>

%<Р%>азумjь'вше и=здале'ча честнi'и пр\оро'цы та'инства 
твоегw` неизрече'нную глубину`, много_обра'знw всjь^мъ 
о_у=ясни'ша твое` рж\ство`, дв~о, взыва'юще: бл~гослове'нъ 
_е=си`, бж~е _о=т_е'цъ на'шихъ.

%<Пjь'снь з~. I=рмо'съ:%>

%<С%>едмери'цею пе'щь халде'йскiй мучи'тель 
бг~очести^вымъ неи'стовнw разжже`, си'лою же лу'чшею 
спас_е'ны сiя^ ви'дjьвъ, творцу` и= и=зба'вителю вопiя'ше: 
_о='троцы бл~гослови'те, свяще'нницы воспо'йте, лю'дiе 
превозноси'те во вся^ вjь'ки.

%<Р%>у'цjь просте'ръ, сла'вне, ко хр\сту` бг~у на'шему, 
посредjь` суди'ща боря'ся со львы`, невреди'мь пребы'лъ 
_е=си`, jа='коже пр\оро'къ пре'жде данiи'лъ, а='гг~ла 
при'снw соблюда'юща тя` (с. 463) и=мjь'я, и= поя` 
непреста'ннw: свяще'нницы бл~гослови'те, лю'дiе 
превозноси'те во вся^ вjь'ки.

%<С%>ко'тски ви'дjь тя` беззако'нными w=сужде'на, 
sвjь'рь твое'й о_у=гото'вленный поги'бели jа='снw провjьща` 
всеси'льнымъ манове'нiемъ, и= вели^чiя сп~са хр\ста` 
проповjь'да о_у=дивля'я вопiю'щыя: свяще'нницы 
бл~гослови'те, лю'дiе превозноси'те во вся^ вjь'ки.

%<С%>и'лою бж~iею и= бл~года'тiю по'двигъ вели'кiй 
муче'нiя проше'дъ, вjьнцы` о_у=лучи'лъ _е=си` побjь'ды 
ра'дуяся, и= ликw'мъ приче'лся _е=си` всjь'хъ а=п\слъ и= 
му'ч_еникъ, съ ни'миже вопiе'ши непреста'ннw: свяще'нницы 
бл~гослови'те, лю'дiе превозноси'те во вся^ вjь'ки.

%<Бг~оро'диченъ:%>

%<О_у=%>мерщвле'нную о_у=грызе'нiемъ ду'шу мою` 
sмiи'нымъ, _е=ди'на jа=вле'ннw живо'тъ ро'ждшая, 
всенепоро'чная, w=живи`, и= твори'ти сподо'би на'съ ра'ди 
и=зъ теб_е`, дв~о, ро'ждшагwся хотjь'нiе, вопiю'щу: 
свяще'нницы благослови'те, лю'дiе превозноси'те во вся^ 
вjь'ки.

%<Пjь'снь f~. I=рмо'съ:%>

%<О_у=%>жасе'ся w= се'мъ нб~о, и= земли` о_у=диви'шася 
концы`, jа='кw бг~ъ jа=ви'ся человjь'кwмъ пло'тски, и= 
чре'во твое` бы'сть простра'ннjьйшее небе'съ. тjь'мъ тя` 
бц\ду, а='гг~лwвъ и= человjь^къ чинонача^лiя велича'ютъ.

%<И=%>сцjьл_е'нiя и=сточа'еши разли^чна, и= неду'ги 
о_у=тиша'еши тя'жкiя, w\т хр\ста` бл~года'ть прiи'мъ 
вои'стинну, до'брjь подви'гся, и= побjьди'въ враги`, 
бг~ому'дре стр\стоте'рпче, а='гг~лwвъ сограждани'не и= 
му'ченикwвъ ве'рхъ.

%<К%>расе'нъ въ по'двизjьхъ jа='влься, въ кра^сныя 
черто'ги всели'лся _е=си`, о_у=сjь'ченъ бы'въ мече'мъ во 
святу'ю твою` главу`, ю='же i=и~съ вjьнча` побjь'ды 
вjьнце'мъ бл~голjь'пнымъ, свjьти'льниче цр~кве, 
о_у=твержде'нiе и= похвала` бл~гоче'стнw бл~жа'щихъ тя`. (с. 
464)

%<С%>окруши'лъ _е=си` держа'ву лука'вагw, _е=vтv'хе 
страстоте'рпче прехва'льне, и= на него` побjь'ду поста'вль 
ю='ношески: и= побjьди'тель преизря'денъ ны'нjь _е=си` на 
нб~сjь'хъ, пр\сто'лу тр\оческому со дерзнове'нiемъ мно'гимъ 
свjь'тлw предстоя`.

%<П%>а'мять твоя` бж\ственная и= свjьтоза'рная па'че 
со'лнца всjь^мъ просiя`, свjь'тлыми сiя^нiи просвjьща'ющи 
вjь'рнw и= бл~гоче'стнw всегда` сiе` пра'зднующихъ, 
_е=vтv'хе, въ не'йже тя` мо'лимъ, jа='кw и=мjь'я 
дерзнове'нiе, спасе'нiе на'мъ и=спроси`.

%<Бг~оро'диченъ:%>

%<Г%>ла'съ ти` провозглаша'емъ гаврiи'ловъ: ра'дуйся, 
земле` и=збра'нная: ра'дуйся, трапе'зо златови'дная: 
ра'дуйся, человjь'кwвъ прибjь'жище: ра'дуйся, му'ченикwвъ 
похвало`: ра'дуйся, а='гг~лwвъ ра'дованiе, ст~а'я бц\де, 
держа'во, вjь'рою чи'стою блажа'щихъ тя`.

%<Свjьти'ленъ. Подо'бенъ: Ж%>_ены` о_у=слы'шите:

%<И=%> престо'лwвъ jа='кw прее'мникъ, и= нра'вwвъ jа='кw 
прича'стникъ свяще'нныхъ а=п\слwвъ ты` бы'въ, бг~ому'дре 
вjь'рою ст~о'е твое` страда'нiе пра'зднующыя съ нб~се` 
назира'й, jа='кw о_у=ч~ни'къ сло'ва, _е=vтv'хе ст~и'телю.

%<Бг~оро'диченъ:%>

%<П%>ри'зри, ч\стая, на достоя'нiе твое`, и= 
непобjьди'мымъ твои'мъ сiе` соблюди` предста'тельствомъ: 
цр~ковь о_у=пра'ви, вjь'ру о_у=тверди`, jа=зы'ки о_у=кроти`, 
и= и=зле'й ми'ръ въ концы` мi'ра. (с. 465)



%<Слу'жба и='же во ст~ы'хъ _о=ц~а` на'шегw петра`, 
митрополi'та всея` рwссi'и чудотво'рца.%>

%<Ве'черъ, Б%>лаже'нъ му'жъ:

%<На Г%>д\си, воззва'хъ, %<стiхи^ры, гла'съ а~. По\д: 
_W%> ди'внагw чудесе`!

%<_W%> ди'внагw чудесе`! и=сто'чникъ чуде'съ подъ 
земле'ю сокрове'нный дне'сь пресла'внw всjь^мъ jа=вля'ется: 
и= самоде'ржца ку'пнw, со а=рхiере'йскими свяще'нными 
рука'ми пресла'внw въ цр~ковь но'сится, и='же w\т на'съ 
ду'хомъ не разлуча'яся, и= свои'мъ пренесе'нiемъ всjь'хъ 
w=свяща'етъ. _е=му'же вjь'рнiи возопiе'мъ: ст~и'телю пе'тре, 
ра'дуйся, и= хр\сту` моли'ся, дарова'ти моли'твами твои'ми 
мi'рови ве'лiю ми'лость.

%<_W%> ди'внагw чудесе`! и='же и=ногда` земле'ю 
покрове'нный, дне'сь пресла'внw, jа='кw на херувi'мскомъ 
носи'лjь, на плещу` а=рхiере'йску, и= самоде'ржца но'сится, 
всенаро'дное же мно'жество, сщ~е'нники и= лю'дiе че'стнw 
послjь'дствующе, ра'дwстная глаго'лютъ: а=рхiере'ю пе'тре, 
ра'дуйся, и= моли` дарова'ти твои'мъ пренесе'нiемъ мi'рови 
ве'лiю ми'лость.

%<Т%>вое` пресла'вное пренесе'нiе сла'вятъ а=рхiере'и, 
ку'пнw со сщ~е'нныхъ собо'ры и= всенаро'днымъ мно'жествомъ, 
въ пресла'внjьмъ твое'мъ пренесе'нiи крася'щеся, 
пра'зднств_енная ликова^нiя тебjь` воспjьва'юще, гл~го'лютъ: 
пресла'вне пе'тре, ра'дуйся, и= моли` дарова'ти моли'твами 
твои'ми мi'рови ве'лiю ми'лость.

%<И='ны стiхи^ры, гла'съ в~. Подо'бенъ: К%>i'ими 
похва'льными:

%<К%>i'ими похва'льными пjь'сньми ны'нjь соста'вимъ (с. 
466) ликова'нiе въ честнjь'мъ пра'здницjь твоегw` 
пренесе'нiя, ст~и'телю; духо'внw пра'зднующе мо'лимся: моли` 
во'инству на'шему побjьди'т_ельная на враги` дарова'ти: 
тебе' бо те'пла моли'твенника ко вл\дцjь стяжа'хомъ, 
подаю'щему мi'рови ве'лiю ми'лость.

%<К%>i'ими похва'льними добро'тами воспое'мъ во 
а=рхiере'ехъ сла'внаго, и= въ вjь'рjь вели'каго, и= въ 
повелjь'нiихъ доброразсу'днаго, и= во о_у=че'нiи я=зы'ка 
сла'достнаго, о_у=че'нiемъ це'рковь w=богаща'юща; _е=го'же 
вjьнцы` вjьнча'етъ хр\сто'съ бг~ъ на'шъ, и=мjь'яй ве'лiю 
ми'лость.

%<К%>i'ими дх~о'вными пjь'сньми воспое'мъ святи'теля, 
о_у=че'нiемъ къ бг~оразу'мiю всjь'хъ наста'вльшаго, 
и=сто'чника чуде'съ пречу'днаго, и= пресвjь'тлаго цр~кви 
свjьти'льника, и= о_у=чи'теля прему'дра, рwссi'йскiя земли` 
прекра'сное о_у=добре'нiе; _е=гw'же ра'ди хр\сто'съ врагw'въ 
шата'нiе низложи`, и=мjь'яй ве'лiю ми'лость.

%<Сла'ва, гла'съ s~:%>

%<А=%>рхiере'wвъ похвалу`, и= свяще'нныхъ всjь'хъ 
о_у=краше'нiе, и= къ бг~у моли'твенника непрестае'ма, и= 
и=сто'чника чуде'съ преиз_оби'льна, дне'сь любо'вiю 
соше'дшеся, ст~и'теля петра` восхва'лимъ, и= честны^я _е=гw` 
мо'щи w=бстоя'ще, бл~года^рная тому` прино'симъ, глаго'люще: 
ра'дуйся, ст~и'телю пе'тре, свjьти'льниче пресвjь'тлый, 
w=заря'я и=зря'днw твое` достоя'нiе, _о=те'чество же и= 
лю'ди: w= ни'хже непреста'ннw хр\сту` моли'ся, ми'рно житiе` 
дарова'ти, да вси` честно'е твое` пренесе'нiе любо'вiю 
о_у=блажа'емъ, и= мо'лимся: моли` спасти'ся душа'мъ на'шымъ.

%<И= ны'нjь, бг~оро'диченъ: К%>то` тебе` не 
о_у=блажи'тъ:

%<Вхо'дъ. Прокi'менъ дне`.%>

%<При'тчей чте'нiе.%>

%<[%>Глава` г~] %<П%>а'мять пра'веднагw съ похвала'ми, 
и= благослове'нiе гд\сне на главjь` _е=гw`. Блаже'нъ 
человjь'къ, и='же w=брjь'те (с. 467) прему'дрость: и= 
сме'ртенъ, и='же о_у=вjь'дjь ра'зумъ. Лу'чше бо сiю` 
купова'ти, не'жели зла'та и= сребра` сокрw'вища. 
Честнjь'йшая же _е='сть ка'менiй многоцjь'нныхъ: все' же 
честно'е недосто'йно _е=я` _е='сть. Долгота' бо дне'й, и= 
лjь^та живота` въ десни'цjь _е=я`: въ шу'ицjь же _е=я` 
бога'тство и= сла'ва: w\т о_у='стъ _е=я` и=схо'дитъ пра'вда, 
зако'нъ же и= ми'лость на я=зы'цjь но'ситъ. [и~] Послу'шайте 
о_у=`бо мен_е`, _w ча^да! честна^я бо реку`: и= бл~же'нъ 
человjь'къ, и='же пути^ моя^ сохрани'тъ: и=схо'ди бо мои`, 
и=схо'ди живота`, и= о_у=готовля'ется хотjь'нiе w\т гд\са. 
Сегw` ра'ди молю` ва'съ, и= предлага'ю мо'й гла'съ сыновw'мъ 
человjь'ч_ескимъ: jа='кw а='зъ прему'дрость о_у=стро'ихъ, 
совjь'тъ и= ра'зумъ и= смы'слъ а='зъ призва'хъ. Мо'й 
совjь'тъ и= о_у=твержде'нiе, мо'й ра'зумъ, моя' же 
крjь'пость. А='зъ мене` лю'бящыя люблю`, и='щущiи же мене` 
w=бря'щутъ бл~года'ть. Разумjь'йте о_у='бw, неsло'бивiи, 
кова'рство, ненака'заннiи же, прилага'йте сердца`. 
Послу'шайте мен_е` и= па'ки, честна^я бо реку`: и= w\тве'рзу 
w\т о_у=сте'нъ пра^вая, jа='кw и='стинjь поучи'тся горта'нь 
мо'й, м_е'рзски же предо мно'ю о_у=стны` лжи^выя. Съ 
пра'вдою вси` глаго'лы о_у='стъ мои'хъ: ничто'же въ ни'хъ 
стро'потно, ниже` развраще'нно. Вся^ пра^ва су'ть 
разумjьва'ющымъ, и= прw'ста w=брjьта'ющымъ ра'зумъ. Науча'ю 
бо ва'съ и='стинjь, да бу'детъ w= гд\сjь наде'жда ва'ша, и= 
и=спо'лнитеся дх~а.

%<Прему'дрости соломw'ни чте'нiе.%>

%<[%>Глава` д~] %<П%>ра'ведникъ, а='ще пости'гнетъ 
сконча'тися, въ поко'и бу'детъ. W=су'дитъ же прв\дникъ 
о_у=мира'яй живу'щыя неч_ести'выя. О_у='зрятъ бо кончи'ну 
пра'веднагw, и= не разумjь'ютъ, что` совjьща'ша w= не'мъ: 
jа='кw пове'ржетъ гд\сь неч_ести'выя безгла'сны ни'цъ, и= 
поколе'блетъ и=`хъ w\т w=снова'нiй, и= до послjь'днягw 
и=сче'знутъ въ болjь'зни, и= па'мять и='хъ поги'бнетъ. 
Прiи'дутъ бо въ помышле'нiе (с. 468) согрjьше'нiй свои'хъ 
о_у=жа'сни, и= w=бличи'тъ и=`хъ сопроти'въ беззако'нiя 
и='хъ. [Глава` _е~] Тогда` ста'нетъ въ дерзнове'нiи мно'зjь 
прв\дникъ предъ лице'мъ w=скорби'вшихъ _е=го`, и= 
w\тмета'ющихъ труды` _е=гw`. Ви'дjьвше же _е=го`, смяту'тся 
стра'хомъ мно'гимъ, и= о_у=жа'снутся w= пресла'вномъ 
спасе'нiи _е=гw`. Реку'тъ бо въ себjь` ка'ющеся, и= въ 
тjьснотjь` ду'ха воздо'хнутъ, и= реку'тъ: се'й бjь`, 
_е=го'же и=мjь'хомъ нjь'когда въ посмjь'хъ и= въ при'тчу 
поноше'нiя безу'мнiи. Житiе` _е=гw` вмjьни'хомъ неи'стово, 
и= кончи'ну _е=гw` безче'стну. Ка'кw вмjьни'ся въ сынjь'хъ 
бж~iихъ, и= во ст~ы'хъ жре'бiй _е=гw` _е='сть; О_у=`бо 
заблуди'хомъ w\т пути` и='стиннагw, и= пра'вды свjь'тъ не 
w=блиста` на'мъ, и= со'лнце не возсiя` на'мъ. Беззако'нныхъ 
и=спо'лнихомся ст_е'зь, и= поги'бели, и= ходи'хомъ ст_ези` 
непрохо'дны, пути' же гд\сня не разумjь'хомъ.

%<Прему'дрости соломw'ни чте'нiе.%>

%<[%>Глава` _i~] %<О_у=%>ста` прв\днагw ка'плютъ 
прему'дрость: о_у=стнjь' же муже'й му'дрыхъ вjь'дятъ 
бл~года'ть. О_у=ста` му'дрыхъ поуча'тся прему'дрости, 
пра'вда же и=збавля'етъ и=`хъ w\т сме'рти. Сконча'вшуся 
му'жу пра'ведну, не поги'бнетъ наде'жда. Сы'нъ бо пра'веденъ 
ражда'ется въ живо'тъ, и= во бл~ги'хъ свои'хъ пло'дъ пра'вды 
w=б\ъи'метъ. Свjь'тъ пра'в_еднымъ всегда`, и= w\т гд\са 
w=бря'щутъ бл~года'ть и= сла'ву. Я=зы'къ му'дрыхъ дw'брая 
свjь'сть, и= въ се'рдцjь и='хъ почi'етъ му'дрость. Лю'битъ 
гд\сь прп\дбныя сердца`, прiя'тни же _е=му` вси` непоро'чнiи 
въ пути`. Му'дрость гд\сня просвjьща'етъ лице` разу'мнагw. 
[s~] Постига'етъ бо жела'ющыя ю=`, пре'жде да'же разумjь'ти 
ю=`: и= о_у=до'бь о_у='зрится w\т лю'бящихъ ю=`. 
О_у='треневавый къ не'й не о_у=труди'тся: и= бдя'й _е=я` 
ра'ди вско'рjь безъ печа'ли бу'детъ. Jа='кw досто'йныхъ 
_е=я` сама` w=бхо'дитъ и='щущи, и= во стезя'хъ _е=я` 
jа=вля'ется и=`мъ (с. 469) благопрiе'мнjь. Му'дрости 
никогда'же w=долjь'етъ sло'ба. [и~] Си'хъ ра'ди и= рачи'тель 
бы'хъ добро'ты _е=я`: и= возлюби'хъ и= ю=`, и= поиска'хъ w\т 
ю='ности моея`: И= взыска'хъ невjь'сту привести` себjь`, 
jа='кw всjь'хъ вл\дка возлюби` ю=`: Таи'нница бо _е='сть 
бж~iя хи'трости, и= w=брjьта'тельница дjь'лъ _е=гw`. Труды` 
_е=я` су'ть добродjь'т_ели: цjьлому'дрiю же и= ра'зуму та` 
о_у=чи'тъ, пра'вдjь и= му'жеству, и='хже потре'бнjье 
ничто'же _е='сть въ житiи` человjь'кwмъ. А='ще же и= 
мно'гагw и=ску'сства жела'етъ кто`, вjь'сть др_е'вняя, и= 
бы'ти хотя^щая разсмо'тритъ: свjь'сть и=зви^тiя слове'съ, и= 
разрjьш_е'нiя гада'нiй: зна'м_енiя и= чудеса` 
проразумjь'етъ, и= сбытiя^ време'нъ и= лjь'тъ: и= всjь^мъ 
совjь'тникъ _е='сть бл~гъ, jа='кw безсме'ртiе _е='сть въ 
не'й, и= бл~госла'вiе во _о=бще'нiи слове'съ _е=я`. Сегw` 
ра'ди бесjь'довахъ ко гд\су, и= помоли'хся _е=му`, и= рjь'хъ 
w\т всегw` се'рдца моегw`: Бж~е _о=тц_е'въ и= гд\си 
ми'лости, сотвори'вый вся^ сло'вомъ твои'мъ, и= му'дростiю 
твое'ю о_у=стро'ивый человjь'ка, да владjь'етъ бы'вшими w\т 
теб_е` тварьми`, и= да о_у=правля'етъ мi'ръ въ прп\дбiи и= 
пра'вдjь, да'ждь ми` твои'хъ престо'лwвъ присjьдя'щую 
прему'дрость, и= не w\тлучи` мен_е` w\т _о='трwкъ твои'хъ, 
jа='кw а='зъ ра'бъ тво'й, и= сы'нъ рабы'ни твоея`. Посли` 
ю=` съ нб~съ w\т ст~а'гw жили'ща твоегw`, и= w\т престо'ла 
сла'вы твоея`, да су'щи со мно'ю научи'тъ мя`, что` 
бл~гоуго'дно _е='сть предъ тобо'ю: и= наста'витъ мя` въ 
ра'зумъ, и= сохрани'тъ мя` въ сла'вjь свое'й. Помышл_е'нiя 
бо сме'ртныхъ вся^ боязли^ва, и= погрjьши'т_ельна 
о_у=мышл_е'нiя и='хъ.

%<На лiтi'и стiхи^ры, гла'съ в~. Самогла'сны:%>

%<Х%>р\сто'во ста'до слове'сныхъ _о=ве'цъ на sла'цjь 
благоче'стiя до'брjь о_у=па'слъ _е=си`, ст~и'телю: тjь'мже 
и= по преставле'нiи цр~кw'вная твоя^ ча^да не w=ста'ви 
посjьща'я, и= (с. 470) jа='кw тр\оцjь со ст~и'т_ели 
предстоя`, моли'ся спасти` всjь'хъ, твое` честно'е 
пренесе'нiе любо'вiю почита'ющихъ, пе'тре всехва'льне.

%<Т%>езоимени'тагw ра'ди твоегw` житiя`, и= сла'дости 
я=зы'ка, и= разсужде'нiя доброразсу'днагw, па'стыря тя` 
лю'демъ хр\сто'съ вруча'етъ. _е=го'же моли` спасти` и= 
о_у=ще'дрити всjь'хъ, пресвjь'тлую па'мять твою` 
пра'зднующихъ, и= честно'е пренесе'нiе моще'й твои'хъ 
любо'вiю почита'ющихъ, пе'тре пресла'вне, моли'твенниче 
те'плый w= душа'хъ на'шихъ.

%<Д%>не'сь пресла'внw, ст~и'телю, w\т твои'хъ и= къ 
твои^мъ че'стнw прехо'диши, да твои'мъ ше'ствiемъ всjь'хъ 
w=святи'ши, и= ра'дости напо'лниши па'мять твою` любо'вiю 
пра'зднующихъ, и= честно'е прехожде'нiе твое` вjь'рнw 
сла'вящихъ, и= прилjь'жнw вопiю'щихъ: моли`, мо'лимся, 
спасти'ся душа'мъ на'шымъ.

%<Сла'ва, гла'съ и~:%>

%<Г%>ра'дъ w=святи'ся, и= наро'ди бл~гослови'шася, и= 
цр~ковь перворо'дныхъ ду'хомъ ликовству'етъ въ пренесе'нiи 
честны'хъ моще'й твои'хъ, ст~и'телю пе'тре, съ людьми` 
зову'щи: ты` моя` крjь'пость и= о_у=твержде'нiе, ты` моя` 
добро'та, и= тобо'ю хвалю'ся. моли` спасти'ся всjь^мъ, 
любо'вiю всемi'рное твое` пренесе'нiе при'снw сла'вящымъ.

%<И= ны'нjь, бг~оро'диченъ.%>

%<На стiхо'внjь стiхи^ры, гла'съ в~. Подо'бенъ: До'ме 
_е=%>vфра'fовъ:

%<W\т%> вы'шнягw про'мысла * прему'дрости навы'къ, * 
лю'ди твоя^ * твои'мъ о_у=че'нiемъ просвjьти'лъ _е=си`. * w= 
ни'хже не преста'й, ст~и'телю, моля'ся.

%<Стi'хъ: С%>вяще'нницы твои` w=блеку'тся въ пра'вду, и= 
прп\дбнiи твои` возра'дуются.

%<Д%>о'мъ дх~а прест~а'гw * w\т ю='ности, ст~и'телю, 
бы'лъ _е=си`. * тjь'мже и= на'съ тому` жили'ще * моли'твами 
твои'ми покажи`, * да вси` честно'е твое` пренесе'нiе 
почита'емъ. (с. 471)

%<Стi'хъ: В%>осхва'лятся прп\дбнiи во сла'вjь, и= 
возра'дуются на ло'жахъ свои'хъ.

%<В%>сjь'хъ а=рхiере'wвъ рwссi'йскихъ * похвалу' тя 
свjь'мы, ст~и'телю, * и= свяще'нникwвъ благолjь'пiе: * 
спаса'й всjь'хъ честно'е твое` пренесе'нiе * пjь'сньми 
сла'вящихъ.

%<Сла'ва, гла'съ то'йже, самогла'сенъ:%>

%<В%>и'дjьнъ бы'сть, такwва'я могу'щымъ ви'дjьти, на 
о_у=гото'ваннjьмъ тебjь`, _о='ч~е, мjь'стjь, пресла'внw 
го'лубь паря'щь. jа='вjь бо всjь^мъ назна'менавъ показа`, 
jа='кw и= по честнjь'мъ преставле'нiи твое'мъ дх~ъ прест~ы'й 
дjь'йствуетъ всегда` тобо'ю. _е=го'же моли` спребыва'ти 
лю'бящымъ тя`, и= честно'е твое` пренесе'нiе духо'внjь 
пра'зднующымъ, да вси` тебе` дерзнове'ннw, jа='кw 
чадолюби'ва _о=тца`, пjь'сньми почита'емъ.

%<И= ны'нjь, бг~оро'диченъ. Тропа'рь гла'съ д~:%>

%<Н%>аста` дне'сь всечестны'й пра'здникъ пренесе'нiя 
честны'хъ моще'й твои'хъ, ст~и'телю пе'тре, веселя` 
и=зря'днw твое` ста'до, и= вjь'рное _о=те'чество, и= лю'ди: 
w= ни'хже не w=скудjьва'й моля'ся хр\сту` бг~у, _е='же w\т 
негw` дарова'ннjьй ти` па'ствjь сохрани'тися w\т вра^гъ 
ненавjь'тованнjьй, и= спасти'ся душа'мъ на'шымъ.

%<Сла'ва, и= ны'нjь, бг~оро'диченъ.%>

%<На о_у='трени по а~-й стiхоло'гiи сjьда'ленъ, гла'съ 
г~.%>

%<Подо'бенъ: Б%>ж\ственныя вjь'ры:

%<Г%>ра'дъ и= лю'ди, честно'е твое` пренесе'нiе со 
свяще'нными пра'зднующыя, невече'рнимъ свjь'томъ просвjьти`, 
и= свы'ше тjь'мъ бж\ственную благода'ть низпосли`, да вси` 
тебе` о_у=блажа'емъ при'снw, и= любо'вiю вопiе'мъ: пе'тре 
прехва'льне, моли` хр\ста` бг~а спасти'ся душа'мъ на'шымъ.

%<Два'жды.%> (с. 472)

%<Сла'ва, и= ны'нjь, бг~оро'диченъ:%>

%<Б%>ж\ственная ски'нiя была` _е=си` сло'ва, _е=ди'на 
преч\стая мт~и дв~о, чистото'ю а='гг~лы превозше'дшая: па'че 
всjь'хъ мене` пе'рстъ бы'вша, w=скверне'нна плотски'ми 
прегрjьше'нми. w=чи'сти моли'твъ твои'хъ бж\ственными 
вода'ми, подаю'щи, ч\стая, ве'лiю ми'лость.

%<По в~-й стiхоло'гiи сjьда'ленъ, гла'съ и~. Подо'бенъ: 
П%>овелjь'нное:

%<В%>озлюби'лъ _е=си` _о='ный вjь'къ при'снw 
пребыва'ющiй, и=змjьни'въ тлjь'нными вjь^чнующая. тjь'мже къ 
гw'рнимъ ше'ствiе невозбра'ннw и=мjь'лъ _е=си`, ст~и'телю 
пе'тре прему'дре, хр\ста` бг~а моли` спасти` всjь'хъ, 
честно'е твое` пренесе'нiе пjь'сньми сла'вящихъ.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>же непремjь'ннаго бг~а поро'ждшая, премjьня'емое 
при'снw се'рдце мое` грjьхо'мъ и= лjь'ностiю, прило'гми 
льсти'вагw, о_у=тверди`, бл~га'я, моли'твами мт~рними 
твои'ми. jа='кw да и= а='зъ благода'рнw сла'влю тя`, 
бг~ороди'тельнице марi'е: поми'луй ста'до твое`, _е='же 
стяжа'ла _е=си`, всенепоро'чная.

%<По полv"еле'и сjьда'ленъ, гла'съ и~. Подо'бенъ: 
П%>рему'дрости:

%<О_у=%>краша'емь житiя` свjь'тлостiю, благи'ми нра'вы 
w=богати'лся _е=си`: тjь'мже и= по преставле'нiи 
чудодjь'йствуеши, ст~и'телю пе'тре прехва'льне. моли` 
хр\ста` бг~а, согрjьше'нiй w=ставле'нiе дарова'ти любо'вiю 
почита'ющымъ честно'е твои'хъ моще'й пренесе'нiе.

%<Два'жды.%>

%<Сла'ва, и= ны'нjь, бг~оро'диченъ:%>

%<Jа='%>кw всенепоро'чная невjь'сто творцу`, jа='кw 
неискусому'жная мт~и и=зба'вителю, прiя'телище jа='кw су'щи 
о_у=тjь'шителя, препjь'тая, беззако'нiю мя` су'ща скве'рное 
_о=би'телище, и= бjьсw'мъ и=гра'лище въ ра'зумjь бы'вша, 
потщи'ся w\т тjь'хъ sлодjь'йства мя` и=зба'вити, и= 
свjь'тлое жили'ще добродjь'телей соверши`, свjьтоно'сная 
нетлjь'нная: (с. 473) w\тжени` _о='блакъ страсте'й, и= 
вы'шнягw прича'стiя сподо'би, и= свjь'та невече'рнягw, 
моли'твами твои'ми.

%<Та'же, Степ_е'нна, а~ а=нтiфw'нъ д~-гw гла'са. 
Прокi'менъ, гла'съ д~: О_у=%>ста` моя^ возглаго'лютъ 
прему'дрость, и= поуче'нiе се'рдца моегw` ра'зумъ. %<Стi'хъ: 
О_у=%>слы'шите сiя^ вси` jа=зы'цы, внуши'те вси` живу'щiи по 
вселе'ннjьй. %<В%>ся'кое дыха'нiе: %<_Е=v\глiе i=wа'нна, 
зача'ло л~_е, w\т полу`.%>

%<По н~-мъ _псалмjь` стiхи'ра, гла'съ s~:%>

%<_Е=%>гда` пренесе'нiе честны'хъ твои'хъ моще'й, 
_о='ч~е, бя'ше, тогда` кня'зь вели'кiй со кня^зи и= со 
ст~и'т_ели под\ъе'мше мо'щи, че'стнw ноша'ху тебе`: наро'ди 
же зря'ще тя` свjь'тлw носи'ма, любо'вiю w=держи'ми бя'ху. 
кня'зь же вели'кiй i=wа'ннъ со слеза'ми вопiя'ше ти`: _w 
вл\дко, ко'е благохвале'нiе твоему` пренесе'нiю сотвори'мъ; 
недоумjь'ю и= о_у=дивля'юся твоему` милосе'рдiю, _е='же на 
на'съ показа'лъ _е=си`. но о_у=`бо, ст~и'телю пе'тре, 
моли'ся прилjь'жнw хр\сту` бг~у на'шему, сохрани'ти лю'ди и= 
гра'дъ тво'й, пренесе'нiе твое` вjь'рнw сла'вящыя.

%<Канw'на два` пренесе'нiя,%>

%<и='маже краегране'сiе внима'й о_у= червле'нныхъ 
слове'съ.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою` ра'дуяся тоя` чудеса`.

%<П%>овелjь'нi_емъ вл\дки твоегw`, ст~и'телю, подо'бяся, 
кро'токъ и= смире'нъ бы'лъ _е=си`: и= w\тсю'ду 
о_у=блажа'емыхъ чи'ну бы'ти сподо'бился _е=си`: тjь'мже 
дне'сь пресла'вное твое` пренесе'нiе почита'емъ.

%<Б%>лагочести'вагw ко'рене пресвjь'тлая _о='трасль, 
пресла'внw прозя'блъ _е=си`, а=рхiере'ю пе'тре, въ 
добродjь'тели соверше'ннjь пожи'въ, и= сосу'дъ чи'стъ дх~а 
прест~а'гw, _о='ч~е, бы'лъ _е=си`.

%<С%>опресто'льникъ и= о_у=чи'тель всея` земли` 
рwссi'йскiя, (с. 474) _о='ч~е, бы'лъ _е=си`: тjь'мъ ны'нjь 
соше'дшеся въ пречестны'й хра'мъ, на пренесе'нiе честны'хъ 
моще'й твои'хъ, ст~и'телю пе'тре пречу'дне, про'симъ 
грjьхw'въ проще'нiя.

%<Бг~оро'диченъ:%>

%<Т%>ы`, _е=ди'на бг~оневjь'сто, въ вы'шнихъ сjьдя'щаго 
на руку` пло'тiю носи'ла _е=си`: тебе` и=збра` w\т всjь'хъ 
родw'въ прiя'телище досто'йно вседержи'тель.

%<И='нъ канw'нъ.%>

%<Гла'съ и~. Пjь'снь а~. I=рмо'съ:%>

%<В%>о'ду проше'дъ jа='кw су'шу, и= _е=гv'петскагw sла` 
и=збjьжа'въ, i=и~льтянинъ вопiя'ше: и=зба'вителю и= бг~у 
на'шему пои'мъ.

%<В%>ели'кагw кня'зя рука'ма че'стнw, а=рхiере'ю, 
ше'ствiе твори'ши, да вся^ твои'мъ прикоснове'нiемъ 
w=святи'ши, пренесе'нiе твое` сла'вящыя.

%<I=%>wа'нна ми'лостивагw нра'вомъ подо'бяся, и= сегw` 
ра'ди ми'лостивъ къ тре'бующымъ, ст~и'телю, бы'лъ _е=си`: 
тjь'мже дне'сь твое` пренесе'нiе че'стнw прославля'емъ.

%<В%>сея` рwссi'и а=рхiере'й, _о='ч~е, бы'лъ _е=си`, и= 
всjь'хъ научи'лъ _е=си` сла'вити въ тр\оцjь _е=ди'но 
бж\ство`, при'снw пребыва'ющее. тjь'мже тя` вси` пjь'сньми 
о_у=блажа'емъ.

%<Бг~оро'диченъ:%>

%<З%>асту'пнице скорбя'щихъ, и= спасе'нiе 
ненадjь'ющихся, бц\де всепjь'тая, моли` прилjь'жнw, 
и=зба'витися на'мъ w\т бjь'дъ.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя духо'внw 
о_у=тверди`, въ бж\ственнjьй твое'й сла'вjь вjьнц_е'въ 
сла'вы сподо'би.

%<Б%>лагослове'нiемъ твои'мъ вся^ возмо'глъ _е=си`, w= 
о_у=крjьпля'ющемъ тя` хр\стjь`, и= w=ляденjь'вшыя и=ногда` 
лю'демъ бразды^ душ_е'вныя, прему'дрыми твои'ми о_у=че'ньми, 
ст~и'телю, w=чи'стилъ _е=си`, и= плодоно'сны сотвори'лъ 
_е=си`. (с. 475)

%<Ф%>арiсе'йское киче'нiе w\т ю='ности, _о='ч~е, 
возненави'дjьвъ, и= мытаре'ву смире'нiю поревнова'въ, 
кро'токъ и= смире'нъ ко всjь^мъ бы'лъ _е=си`: сегw` ра'ди 
вси' тя jа='кw вину` и= _о='бразъ благи'хъ почита'емъ.

%<И=%>спо'лни ра'дости и= весе'лiя, тебе` при'снw, 
ст~и'телю пе'тре, лю'бящыя, и= торже'ств_енная твоему` 
честно'му пренесе'нiю въ пjь'снехъ всегда` пою'щыя.

%<Бг~оро'диченъ:%>

%<Т%>я` заступле'нiе небла'знено, бг~ома'ти, стяжа'вше, 
и= о_у=пова'нiе на тя` возлага'юще спаса'емся и= къ тебjь` 
прибjьга'юще сохраня'емся.

%<И='нъ. I=рмо'съ:%>

%<Н%>б\снагw кру'га верхотво'рче, гд\си, и= цр~кве 
зижди'телю, ты` мене` о_у=тверди` въ любви` твое'й, жела'нiй 
кра'ю, вjь'рныхъ о_у=твержде'нiе, _е=ди'не чл~вjьколю'бче.

%<Л%>ице'мъ къ лицу`, зерца'лwмъ разрjь'шшымся, зри'ши 
ст~у'ю тр\оцу: _е='йже со ст~и'т_ели w= на'съ, пе'тре, 
моли'ся, вjь'рою твое` пренесе'нiе сла'вящихъ.

%<И=%>спо'лненъ ра'дости дне'сь де'нь пренесе'нiемъ 
твои'мъ, ст~и'телю, и= всjь'хъ къ торжеству` воздвиза'еши, 
хр\сто'ви съ весе'лiемъ вопи'ти: нjь'сть свя'та па'че 
теб_е`, чл~вjьколю'бче.

%<П%>а'ки на'съ честны'мъ твои'мъ jа=вле'нiемъ, 
святи'телю пе'тре, весели'ши, па'ки твои'мъ прикоснове'нiемъ 
всjь'хъ w=свяща'еши, и= о_у=чи'ши хр\сто'ви вопи'ти: нjь'сть 
свя'та па'че теб_е`, гд\си.

%<Бг~оро'диченъ:%>

%<Ж%>ивота` нетлjь'ннагw бж~iя ски'нiя была` _е=си` 
_е=ди'на w= вjь'ка jа='вльшися дв~а мт~и ч\стая, въ сjь'ни 
мя` су'ща сме'ртнjьй къ животу` наста'ви моли'твами твои'ми.

%<Сjьда'ленъ, гла'съ д~. Подо'бенъ: В%>ознесы'йся:

%<М%>оли'твамъ и= ми'лостынямъ, ст~и'телю пе'тре, 
при'снw прилjьжя`, ми'лостивъ къ тре'бующымъ, _о='ч~е, 
незави'стнw бы'лъ _е=си`: тjь'мже тя` почита'ющихъ w\т 
сопроти'вныхъ (с. 476) sw'лъ и=збавля'й, да вси` твое` 
пренесе'нiе любо'вiю почита'емъ.

%<Два'жды.%>

%<Сла'ва, и= ны'нjь, бг~оро'диченъ:%>

%<С%>вjь'та ро'ждшая преч\стаго, w\т _о=ц~а` 
возсiя'вшаго пре'жде вjь^къ, просвjьти`, _о=трокови'це, 
ду'шу мою` и= о_у='мъ, дале'че w\т мен_е` w\тгоня'щи тму` 
страсте'й: да тя` о_у=блажа'ю приснобл~же'нную, вjь^рнымъ 
о_у=пова'нiе.

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж~ества`, во 
_о='блацjь ле'гцjь прiи'де i=и~съ пребж\ственный, 
нетлjь'нною дла'нiю, и= спасе` зову'щыя: сла'ва, хр\сте`, 
си'лjь твое'й.

%<М%>итрополi'та тя` рwссi'йская страна` пресла'внw, 
ст~и'телю пе'тре, стяжа'вши, тобо'ю красу'ется, съ мона'си 
и= а=рхiер_е'и, и= со всенаро'днымъ мно'жествомъ хр\ста` 
воспjьва'ющими, си^мъ тебе` при'снw дарова'вшаго.

%<В%>сея` рwссi'и первопресто'льникъ и= а=рхiере'й, 
ст~и'телю пе'тре, бы'лъ _е=си`, и= всjь'хъ твои'мъ 
о_у=че'нiемъ просвjьти'лъ _е=си`. тjь'мже па'мять твою` 
почита'емъ, и= пренесе'нiе твое` сла'вяще вопiе'мъ: моли` w= 
всjь'хъ пою'щихъ тя`.

%<Бг~оро'диченъ:%>

%<К%>рjь'пкое тя` _о=ру'жiе на враги` предлага'емъ, и= 
ско'рби вся^кiя лю'тыхъ w=бстоя'нiй w\трjьва'емъ вре'дъ, и= 
_е=ретi'ческихъ возмуще'нiй, мт~и бж~iя, и=збjьга'емъ.

%<И='нъ. I=рмо'съ:%>

%<О_у=%>слы'шахъ, гд\си, смотре'нiя твоегw` та'инство, 
разумjь'хъ дjьла` твоя^, и= просла'вихъ твое` бж~ество`.

%<Б%>лагода'рное сiе` пjь'нiе принося'щихъ ти` ча^дъ не 
пре'зри, ст~и'телю: но прiими` сiе`, и= доноша'й творцу` и= 
бг~у, да вси` честно'е твое` пренесе'нiе любо'вiю 
почита'емъ.

%<П%>ринесе'ся да'ръ бг~у, тобо'ю мно'жество 
спаса'емыхъ, твоему` о_у=че'нiю при'снw послjь'дующихъ, и= 
хр\ста` во хвале'нiи воспjьва'ющихъ, тебе` си^мъ 
дарова'вшаго. (с. 477)

%<Р%>у'къ твои'хъ къ бг~у воздjья'нiемъ, ст~и'телю, 
пресла^вная чудодjь'йствуеши, вjь'рою приходя'щымъ 
и=сцjьл_е'нiя подая`: тjь'мже вси` твое` пренесе'нiе че'стнw 
почита'емъ.

%<Бг~оро'диченъ:%>

%<С%>ъ бг~омъ тя` засту'пницу стяжа'хомъ: ты' бо мт~и 
бж~iя была` _е=си` творца` и= содjь'теля, на'ше воwбраже'нiе 
прiе'мша, всенепоро'чная, всjь'хъ w\т сме'рти и= тли` 
спа'сшагw.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь 
твое'й: ты' бо, неискусобра'чная дв~о, и=мjь'ла _е=си` во 
о_у=тро'бjь надъ всjь'ми бг~а, и= родила` _е=си` 
безлjь'тнаго сн~а, всjь^мъ воспjьва'ющымъ тя` ми'ръ 
подава'ющая.

%<М%>ногогрjь'шнагw, нерадjь'нiемъ и=зжи'вша житiе`, не 
возгнуша'йся, ст~и'телю, но твои'ми моли'твами w=чи'сти, 
твое` пренесе'нiе пjь'сньми, при'снw трудолю'бнw сла'вящаго.

%<П%>ахw'мiа а='гг~льскому видjь'нiю сподо'бившася, 
сегw` пра'вилу навы'къ, мно'гажды безъ сна` въ моли'твjь 
всю` но'щь, ст~и'телю, пребы'лъ _е=си`: w\т_ону'дуже 
сподо'бился _е=си` го'рнягw зва'нiя.

%<С%>мире'нъ нра'въ, и= высоко` _е='же по бз~jь житiе` 
стяжа'лъ _е=си`, ст~и'телю. тjь'мже и= всеви'дящее _о='ко, 
ви'дjьвъ до'брое твое` произволе'нiе, сла'вна тя` всjь^мъ 
конц_е'мъ показа`, хр\сто'съ сп~съ ду'шъ на'шихъ.

%<Бг~оро'диченъ:%>

%<_Е=%>ди'ну тебе`, всенепоро'чная, w\т родw'въ 
и=збра'въ преч\стую, всели'ся въ тя`, и= человjь'ки w=божи`. 
тjь'мже jа='кw мт~рне дерзнове'нiе къ нему` стяжа'вши, моли` 
w= и=`же бц\ду тя` и=мену'ющихъ.

%<И='нъ. I=рмо'съ:%>

%<В%>ску'ю мя` w\три'нулъ _е=си` w\т лица` твоегw`, 
свjь'те незаходи'мый, и= покры'ла мя` _е='сть чужда'я тма` 
_о=кая'ннаго; но w=брати' мя, и= къ свjь'ту за'повjьдей 
твои'хъ пути^ моя^ напра'ви, молю'ся.

%<Р%>ыда'ютъ попремно'гу го'рцjь бjь'сове, моли'твами 
(с. 478) твои'ми w\т человjь^къ w\тгони'ми: и=зря^дная же 
ча^да твоя^, ны'нjь тебе` че'стнw, ст~и'телю пе'тре, 
преноси'ма ви'дяще, ра'дуемся.

%<Б%>ж\ственную бл~года'ть въ честнjь'мъ твое'мъ 
пренесе'нiи зря'ще, попремно'гу свящ_е'нная твоя^ ча^да 
ра'дуются: зра'комъ бо голуби'нымъ и=звjьща'етъ всjь^мъ 
лю'бящымъ тя` дх~а ст~а'гw спребыва'нiе.

%<К%>ъ бг~у моли'твами твои'ми, _о='ч~е, ми'рно житiе` 
дарова'ти моли'ся, и= о_у=крjьпи` _о=те'чество и= все` 
правосла'вiе: да тобо'ю w\т sлы'хъ и=збавля'еми, почита'емъ 
честно'е твое` пренесе'нiе, пе'тре прехва'льне.

%<Бг~оро'диченъ:%>

%<Н%>аслажда'ющеся, преч\стая, твои'хъ дарова'нiй, 
благода'рственное воспjьва'емъ пjь'нiе, вjь'дуще тя` 
бг~ома'терь.

%<Пjь'снь s~. I=рмо'съ:%>

%<Б%>ж\ственное сiе` и= всечестно'е соверша'юще 
пра'зднество, бг~ому'дрiи, бг~ома'тере, прiиди'те, рука'ми 
воспле'щимъ, w\т нея` ро'ждшагося бг~а сла'вимъ.

%<Н%>а смире'нiе на'ше свы'ше ми'лостивнw назира'й, 
вjь'рнw тебе` при'снw сла'вящихъ, и= моли'ся, вся'кiя 
ско'рби и=зба'вити, тебе` те'пла предста'теля къ бг~у, 
ст~и'телю, стяжа'вшыя.

%<С%>еле'нiе jа=ви'лся _е=си` прекра'сно дх~а ст~а'гw, 
бг~одохнове'нными о_у=ч_е'нiи твои'ми _о=би'льнw пита'я 
слов_е'сная твоя^ ча^да. w\тню'дуже и= по преставле'нiи 
спребыва'еши лю'бящымъ тя`, ст~и'телю.

%<Бг~оро'диченъ:%>

%<П%>ое'мъ, дв~о бг~ома'ти, па'че _е=стества` рж\ство` 
твое`, и= твою` нетлjь'нную чистоту`: и='бо и=зъ теб_е` 
ди'внw сочта'ся дjь'вство и= рж\ство` нетлjь'нно, 
бг~оневjь'сто.

%<И='нъ. I=рмо'съ:%>

%<М%>оли'тву пролiю` ко гд\су, и= тому` возвjьщу` 
печа^ли моя^, jа='кw (с. 479) sw'лъ душа` моя` и=спо'лнися, 
и= живо'тъ мо'й а='ду прибли'жися, и= молю'ся, jа='кw 
i=w'на: w\т тли`, бж~е, возведи' мя.

%<А='%>ще и= преста'вился _е=си` w\т земны'хъ, 
ст~и'телю, но жи'въ въ вы'шнихъ со а='гг~лы бг~у 
предстои'ши. помина'й на'съ, честно'е твое` пренесе'нiе 
при'снw сла'вящихъ.

%<Б%>л~же'ни роди'телiе, и=`же тебе` роди'вшiи, 
блаже'нно же и= мjь'сто, _е='же тебе` воспита'вшее: блаже'нъ 
же и= преблаже'нъ и= гра'дъ, и='же тебе` такова` о_у=чи'теля 
стяжа'вый, пе'тре пресла'вне.

%<Н%>е терпи'ши, ст~и'телю, про'чее вре'мя подъ земле'ю 
сокрове'нъ бы'ти: тjь'мже и= всjь^мъ себе` jа=вля'еши, 
jа='кw да всjь'хъ твои'мъ jа=вле'нiемъ w=святи'ши, 
блаже'нне.

%<Бг~оро'диченъ:%>

%<В%>седержи'тельною си'лою нося'й вся'ч_еская, 
не'мощною пло'тiю и=зъ теб_е` w=дjь'яся, дв~о 
пренепоро'чная, на бл~годjья'нiе человjь'кwвъ, 
чл~вjьколю'бецъ.

%<Конда'къ, гла'съ и~:%>

%<Jа='%>кw врача` преизря'дна, и= и=сто'чника чудес_е'мъ 
_о=би'льна, дне'сь соше'дшеся любо'вiю духw'вная твоя^ 
ча^да, въ пренесе'нiе честны'хъ моще'й твои'хъ, а=рхiере'ю 
пе'тре мо'лимъ тя`: моли` хр\ста` бг~а, дарова'ти честны'мъ 
твои'мъ пренесе'нiемъ, вjь'рному во'инству на'шему на враги` 
побjьди'т_ельная: да твои'ми къ бг~у моли'твами находя'щихъ 
sw'лъ и=зба'вльшеся, ра'достною душе'ю и= весе'лiемъ 
се'рдца, благода^рная ти` воспое'мъ, глаго'люще: ра'дуйся, 
_о='ч~е пе'тре, а=рхiере'_евъ и= всея` рwссi'йскiя земли` 
о_у=добре'нiе.

%<I='косъ:%>

%<W\т%> ю='ности бж\ственное твое` житiе`, ст~и'телю, 
до'брjь и=спра'вль, внима'тельнымъ _о='комъ всегда` къ 
вы^шнимъ зря`, и= та'мошнихъ непреста'ннw жела'я: w\тню'дуже 
вели'кiя ра'ди добродjь'тели и= прему'дрости я=зы'ка, (с. 
480) а=рхiере'йства са'номъ о_у=кра'шенъ бы'въ, цр~ковь и= 
лю'ди твои'ми о_у=ч_е'нiи w=богати'лъ _е=си`. тjь'мже и= 
тече'нiе благоче'стнw соверши'въ, къ бг~у пресла'внw ду'хомъ 
преше'лъ _е=си`, на'мъ честны^я мо'щи въ па'мять w=ста'вль, 
и='хже ны'нjь честно'е и= пресла'вное пренесе'нiе 
пра'зднующе мо'лимся, побjьди'т_ельная на враги` вjь'рному 
во'инству дарова'ти, jа='кw да въ тишинjь` бг~оуго'днw 
пожи'вше, тебjь` ра'достною душе'ю благода^рная воспое'мъ, 
глаго'люще: ра'дуйся, _о='ч~е пе'тре, а=рхiере'_евъ и= всея` 
рwссi'йскiя земли` о_у=добре'нiе.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи, па'че созда'вшагw, 
но _о='гненное преще'нiе му'жески попра'вше, ра'довахуся, 
пою'ще: препjь'тый _о=тц_е'въ гд\сь и= бг~ъ, бл~гослове'нъ 
_е=си`.

%<С%>вы'ше w\т бг~а да'ръ тезоимени'тому гра'ду, и= 
все'й земли` да'нъ бы'лъ _е=си`, ст~и'телю пе'тре, 
о_у=дивля'я о_у=че'нiемъ вся^, хр\сту` вопiю'щыя: 
бл~гослове'нъ бг~ъ _о=т_е'цъ на'шихъ.

%<А=%>рхiере'wвъ пресвjь'тлая добро'та, _о='ч~е пе'тре, 
бы'лъ _е=си`, и= хр\сто'вы цр~кве сто'лпъ и= 
о_у=твержде'нiе. тjь'мже помина'й честно'е твое` пренесе'нiе 
сла'вящыя, пресла'вне.

%<Бг~оро'диченъ:%>

%<В%>сjь^мъ человjь'кwмъ хода'таица _е=ди'на jа=ви'ся 
бж\ственнагw и=збавле'нiя, и=зба'вителя всjь'хъ ро'ждши, 
всенепоро'чная, _е=му'же пое'мъ: препjь'тый _о=т_е'цъ 
на'шихъ бж~е, бл~гослове'нъ _е=си`.

%<И='нъ. I=рмо'съ:%>

%<W\т%> i=уде'и доше'дше, _о='троцы въ вавv"лw'нjь 
и=ногда`, вjь'рою тр\оческою пла'мень пе'щный попра'ша, 
пою'ще: _о=тц_е'въ бж~е, бл~гослове'нъ _е=си`.

%<Т%>вое` пренесе'нiе чту'щихъ, ст~и'телю, а=рхiере'а же 
и= лю'ди, и= свяще'нныхъ собо'ры, моли'твами твои'ми 
_о='гненнагw родства` и=зба'ви, хр\сту` вопiю'щыя: 
бл~гослове'нъ бг~ъ _о=т_е'цъ на'шихъ. (с. 481)

%<В%>севи'дяще _о='ко, прови'дjьвъ твоегw` ра'зума 
доброразсу'дное, па'стыря тя` свои^мъ лю'демъ поставля'етъ, 
да всjь'хъ научи'ши хр\сту` воспjьва'ти: бл~гослове'нъ бг~ъ 
_о=т_е'цъ на'шихъ.

%<В%>о все'мъ житiи` твое'мъ, ст~и'телю, наказа'тель и= 
о_у=чи'тель всjь^мъ бы'лъ _е=си`, и= свjьти'льникъ 
многосвjь'тлый, просвjьща'я во мра'цjь невjь'дjьнiя 
лежа'щыя, и= хр\сту` вопiя`: бл~гослове'нъ бг~ъ _о=т_е'цъ 
на'шихъ.

%<Бг~оро'диченъ:%>

%<З%>ачала` _е=си`, преч\стая, надъ всjь'ми бг~а и= 
гд\са, благоволи'вшаго спасти` человjь'ческiй ро'дъ w\т 
тлjь'нiя и= сме'рти, _е=му'же по достоя'нiю пою'ще зове'мъ: 
бл~гослове'нъ бг~ъ _о=т_е'цъ на'шихъ.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство` 
бг~оро'дичо спасло` _е='сть, тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте дjьла`, и= превозноси'те _е=го` во вся^ 
вjь'ки.

%<Б%>ж\ственное пребыва'нiе ст~а'гw дх~а, _о='ч~е, бы'лъ 
_е=си`, тjь'мже и= въ житiи` се'мъ jа='кw внjь` мi'ра бы'въ, 
къ та'мwшнимъ всегда` раче'нiе и=мы'й. тjь'мже и= всjь'хъ 
научи'лъ _е=си` хр\сто'ви пjь'ти: гд\са воспjьва'йте дjьла`, 
и= превозноси'те _е=го` во вjь'ки.

%<П%>о бз~jь засту'пника тя` превели'ка, ст~и'телю, 
духw'вная твоя^ ча^да стяжа'вше, вся'кiя сопроти'вныя ве'щи 
тобо'ю да и=зба'вимся, и= въ тишинjь` поживе'мъ, хр\сто'ви 
пою'ще: гд\са воспjьва'йте дjьла`, и= превозноси'те _е=го` 
во вjь'ки.

%<Бг~оро'диченъ:%>

%<Г%>лаго'лwмъ пр\оро'ч_ескимь послjь'дующе, дв~о, бц\ду 
тя` возвjьща'емъ: родила' бо _е=си` _о=троча` всjь'хъ 
дре'внjьйшее, _е=мману'илъ нарица'емо. _е=му'же ны'нjь 
зове'мъ: гд\са по'йте дjьла`, и= превозноси'те _е=го` во 
вjь'ки. (с. 482)

%<И='нъ. I=рмо'съ:%>

%<Ц%>р~я` нб\снаго, _е=го'же пою'тъ вw'и а='гг~льстiи, 
хвали'те и= превозноси'те во вся^ вjь'ки.

%<В%>л\дку всjь'хъ за ны` моли`, ст~и'телю, пресвjь'тлый 
хра'мъ тебjь` воздви'гшаго, вjь'дяще, jа='кw и='маши 
дерзнове'нiе: тебе' бо ко хр\сту` предлага'емъ хода'тая и= 
неусы'пна моли'твенника, пе'тре прехва'льне.

%<П%>ресла'внымъ твои'мъ jа=вле'нiемъ, ст~и'телю вся'ко 
сомнjь'нiе тво'й хра'мъ зда'ти хотя'щымъ w\тго'ниши, и= на 
дjь'ло возставля'еши, творцу` вопи'ти: благослови'те, вся^ 
дjьла` гд\сня, гд\са, по'йте и= превозноси'те _е=го` во 
вjь'ки.

%<П%>о бж\ственнjьмъ твое'мъ преставле'нiи, ст~и'телю, 
ю='ношу разсла'бленнjь ру'цjь и=му'ща w\т рожде'нiя 
и=сцjьли'лъ _е=си`, и= jа='кw ничто'же sла` пострада'вша 
сотвори'лъ _е=си`, хр\сто'ви вопiю'ща: бл~гослови'те, вся^ 
дjьла` гд\са, по'йте и= превозноси'те _е=го` во вjь'ки.

%<Бг~оро'диченъ:%>

%<П%>омышл_е'нiя моя^, ч\стая, w=корми` къ твоему` 
ти'хому приста'нищу, твоегw` безстра'стiя и= чистоты`, да 
твоему` сн~у воспjьва'ю: благослови'те, вся^ дjьла` гд\сня, 
гд\са, и= превозноси'те _е=го` во вjь'ки.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее свяще'нное торжество` бг~ома'тере, 
и= да вопiе'тъ: ра'дуйся, всебл~же'нная бц\де, ч\стая 
приснодв~о.

%<С%>вjь'телъ честны'й пра'здникъ преставле'нiя твоегw`, 
а=рхiере'ю пе'тре: свjьтлjь'йше же пренесе'нiе твое`. 
_е=го'же вси` сла'вяще, тебе` велича'емъ.

%<И=%>сто'чникъ благоче'стiя jа=ви'лся _е=си`, 
ст~и'телю, церкw'вная твоя^ ча^да напоя'я: тjь'мже 
соше'дшеся, благоче'стнw свяще'нное твое` пренесе'нiе 
любо'вiю почита'емъ. (с. 483)

%<С%>лове'съ твои'хъ, _о='ч~е, сла'дкое вjьща'нiе, 
вjь'рныхъ сердца` къ любви` бж~iи привлече`: чуде'съ же 
свjь'тлостiю вся^ человjь'ки о_у=диви'лъ _е=си`. тjь'мже тя` 
вси` благоче'стнw велича'емъ.

%<Бг~оро'диченъ:%>

%<В%>ъ пло'ть и=з\ъ теб_е`, всенепоро'чная, w=дjь'явся, 
въ мi'рjь jа='кw чл~вjь'къ поживе`, и= дре'вле всjь'хъ 
му'чащаго, бж\ственною свое'ю си'лою низложи`.

%<И='нъ. I=рмо'съ:%>

%<В%>ои'стинну бц\ду тя` и=сповjь'дуемъ, спасе'ннiи 
тобо'ю, дв~о ч\стая, съ безпло'тными ли^ки тя` велича'юще.

%<П%>рему'дрости сокро'вище бы'въ, ст~и'телю, сердца` 
вjь'рныхъ люде'й w=заря'я о_у=че'нiемъ твои'мъ. тjь'мже 
jа='кw о_у=чи'теля тя` прему'дра о_у=блажа'емъ, и= 
свяще'нное твое` пренесе'нiе почита'емъ.

%<Б%>ж\ственнымъ о_у=че'нiемъ твои'мъ, ст~и'телю, 
_е=ретiка` чужда^я w\т цр~кве о_у=ч_е'нiя и=му'ща, 
w\трази'лъ _е=си`, и= не хотя'ща повину'тися, сего` 
а=на'fемjь пре'далъ _е=си`.

%<П%>jьвц_е'мъ тебjь`, ст~и'телю пе'тре, похва^льная 
пою'щымъ, свы'ше по'мwщи низпосли`, да тебе` всегда` въ 
пjь'снехъ велича'емъ.

%<Бг~оро'диченъ:%>

%<М%>v'ро та'йно и=мену'емъ тя`, преч\стая, jа='кw 
ро'ждши бг~а пло'тiю, благоуха'нiя и=сточа'юща дарова'нiе.

%<С%>вjьти'ленъ:

%<А=%>рхiере'ю пе'тре, вои'стинну тезоимени'те 
верхо'вному, досто'йнw зва'нiе w\т дjь'лъ прiе'мъ, да'нный 
ти` тала'нтъ до'брjь о_у=мно'живъ, вну'трь черто'га бы'въ, 
и=дjь'же со ст~ы'ми живе'ши, помина'й твое` пренесе'нiе 
сла'вящихъ.

%<Два'жды.%>

%<Бг~оро'диченъ:%>

%<Д%>ержа'внымъ твои'мъ покро'вомъ w\т вра^гъ навjь'та 
на'съ, ч\стая, твоя^ рабы^ сохрани` вся^ невре'дны: тя' бо 
стяжа'хомъ _е=ди'ну прибjь'жище въ ско'рбехъ. (с. 484)

%<На хвали'техъ стiхи^ры на д~, гла'съ и~. По\д: _W%> 
пресла'внагw чудесе`!

%<_О='%>ч~е ст~и'телю пе'тре, * всjь'мъ благи'мъ 
_о='бразъ дово'ленъ бы'лъ _е=си`, * къ го'рнему житiю` 
веду'щь, * смире'нiемъ и= кро'тостiю. * тjь'мже w\тсю'ду 
хр\сто'съ па'стыря тя` лю'демъ свои^мъ о_у=строя'етъ: 
_е=го'же моли`, * спасти` и= о_у=ще'дрити всjь'хъ, * вjь'рою 
и= любо'вiю * честно'е пренесе'нiе твое` при'снw сла'вящихъ.

%<Два'жды.%>

%<_О='%>ч~е ст~и'телю пе'тре, * ты` jа='кw а=рхiере'й 
свяще'нъ, * пресвjь'тлw вну'трь нб\снагw черто'га бы'въ, * 
сца'рствуеши всjь'ми цр\ствующему вл\дцjь хр\сту`, * 
_е=му'же съ вы'шними ликостоя^нiи * пресла'внw предстои'ши. 
* моли'ся спасти` и= о_у=ще'дрити вся^, * вjь'рнw 
бж\ственное твое` * и= честно'е пренесе'нiе пjь'сньми 
сла'вящыя.

%<_О='%>ч~е бг~оно'се пе'тре, * дне'сь пресла'внw въ 
цр~кви тjьле'снjь, * свяще'нныхъ рука'ми свjь'тлw но'сишися, 
* и='же всегда` ду'хомъ живы'й на нб~сjь'хъ, * и= со ст~ы'ми 
водворя'яся, * не забу'ди моля'ся, * спасти` и= о_у=ще'дрити 
вся^, * пресвjь'тлое о_у=спе'нiе твое` * пjь'сньми при'снw 
сла'вящыя.

%<Сла'ва, гла'съ s~:%>

%<_Е=%>ще` w\т ю='нагw во'зраста бг~у w=свяще'нъ бы'въ, 
ст~и'телю, и= прему'дрости рачи'тель бы'лъ _е=си`. сегw` 
ра'ди и= потща'лся _е=си` тлjь'нными вjь^чнующая стяжа'ти, 
воздержа'нiя брозда'ми себе` w=бложи'въ, пло'ть ду'ху 
повину'лъ _е=си`. тjь'мже и= по честнjь'мъ твое'мъ 
преставле'нiи съ небе'сными совокупля'ешися ликостоя^нiи, 
и='хже и= житiю` во пло'ти поревнова'лъ _е=си`. хр\сту`, 
_е=му'же w\т ю='ности послужи'лъ _е=си`, моли'ся спасти'ся 
всjь^мъ, честно'е пренесе'нiе твое` пjь'сньми при'снw 
сла'вящымъ.

%<И= ны'нjь, бг~оро'диченъ: Славосло'вiе вели'кое.%>

%<На лiтургi'и, слу'жба ст~и'тельская.%>


