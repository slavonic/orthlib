<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 52)

%<Мjь'сяца тогw'же во в~-й де'нь.%>

%<Ст~а'гw священному'ченика кv"прiа'на:%>

%<И= ст~ы'я му'ченицы i=устi'ны:%>

%<И= ст~а'гw и= бл~же'ннагw а=ндре'а, хр\ста` ра'ди 
ю=ро'дивагw.%>

%<С%>лу'жба _е=гw` пи'сана по се'й слу'жбjь.

%<И= прп\дбныя и= благовjь'рныя вели'кiя княги'ни а='нны 
ка'шинскiя.%>

%<С%>лу'жба _е=я` пи'сана въ приложе'нiи.

%<На Г%>д\си, воззва'хъ, %<стiхи^ры на s~, гла'съ д~. 
По\д: Jа='%>кw до'бля:

%<С%>вяще'нническимъ пома'занiемъ, * и= му'ченическою 
кро'вiю, * бг~у прибли'жился _е=си` соверше'ннjьйше, 
кv"прiа'не всесла'вне, * цвjь'те _е=стества`, * добро'то 
слове'съ, * му'дрости верхо'вниче, * пра'вости догма'тwвъ 
мjь'рило, * канw'нwвъ всесли'чная правота`, * и= цр~кве'й 
благолjь'пiе.

%<С%>тра'ждущымъ благосла'вiе, * му'ченикwмъ вjьне'цъ, * 
подпису'я о_у=вjь'рилъ _е=си` бг~ому^дрыя, * дерза'ти 
до'блественнjьйше, * на разли^чныя му^ки и= о_у='зы и= 
темни^цы, * и= тjьле'съ w=бнаж_е'нiя, * и= вяза^нiя, и= 
сту'д_ени лютjь'йшыя, * и= на ра^ны и= сме'рть по'слjьжде, * 
кv"прiа'не всече'стне.

%<Н%>а чарова^нiя де'мwнская, * пjь'сньми дх~а, * и= 
кр\ста` зна'менiемъ проти'вльшися, * дjь'вство соблюла` 
_е=си`, * и= му'ченица непобjьди'мая привела'ся _е=си` 
хр\сту`, * свяще'ннjьйшее заколе'нiе. * тjь'мъ получи'ла 
_е=си` вjьнцы` побjь^дныя, i=устi'но, дjь'вамъ и= 
му'ченикwмъ * о_у=краше'ная свjь'тлость.

%<Сла'ва, гла'съ в~:%>

%<О_у=%>че'нiя пре'лесть, и= зна'нiе i='дwлwвъ 
w\тве'рглъ _е=си` и='стиннw, и= кр\ста` w=дjь'ялся _е=си` 
_о=ру'жiемъ на спасе'нiе, кv"прiа'не всеблаже'нне, пове'ргъ 
кни^ги волш_е'бныя, человjь'ка w\тложи'лъ _е=си` ве'тхаго, 
и= всели'ся въ тя` бг~озна'нiе (с. 53) тр\оцы 
_е=диносу'щныя: сiю` моли` i=ера'рше, со а='гг~лы, _е='же 
спасти'ся на'мъ.

%<И= ны'нjь, бг~оро'диченъ, и=ли` кр\стобг~оро'диченъ. 
По\д: _Е=%>гда` w\т дре'ва:

%<Д%>ре'ву кр\стному тя` i=и~се, пригвожде'на зря'щи 
неискусобра'чная, пла'чущи глаго'лаше: ча'до сладча'йшее, 
почто` w=ста'вилъ _е=си` мене` ро'ждшую тя` _е=ди'ну; 
свjь'те непристу'пный пребезнача'льнагw _о=ц~а`! потщи'ся и= 
просла'вися, jа='кw да сла'ву получа'тъ бж~е'ственную, 
бж\ств_енныя стр\сти твоя^ сла'вящiи.

%<На стiхо'внjь _о=ктw'иха. Сла'ва, гла'съ в~:%>

%<С%>вjьти'льника бг~осiя'ннаго, па'vлова собесjь'дника 
и= дjьлw'мъ соприча'стника, кv"прiа'на восхва'лимъ: со 
а='гг~лы бо весели'тся, прiи'мъ вjьне'цъ нетлjь'нiя w\т 
_е=ди'нагw бг~а: и= мо'лится спасти'ся душа'мъ на'шымъ.

%<И= ны'нjь, бг~оро'диченъ, и=ли` кр\стобг~оро'диченъ: 
По\д: _Е=%>гда` w\т дре'ва:

%<_Е=%>гда` нескве'рная а='гница, ви'дjь своего` 
а='гнца, на заколе'нiе jа='кw человjь'ка во'лею влеко'ма, 
пла'чущи глаго'лаше: безча'дствовати мя` ны'нjь тщи'шися, 
хр\сте`, ро'ждшую тя`, что` сiе` сотвори'лъ _е=си`, 
и=зба'вителю вся'ческихъ; _о=ба'че воспjьва'ю и= сла'влю 
твою`, ю='же па'че о_у=ма' же и= сло'ва, кра'йнюю бл~гость, 
чл~вjьколю'бче.

%<Тропа'рь, гла'съ д~:%>

%<И=%> нра'вwмъ прича'стникъ, и= пр\сто'лwмъ 
намjь'стникъ, а=по'столwмъ бы'въ, дjья'нiе w=брjь'лъ _е=си`, 
бг~одохнове'нне въ видjь'нiя восхо'дъ: сегw` ра'ди сло'во 
и='стины и=справля'я, и= вjь'ры ра'ди пострада'лъ _е=си` 
да'же до кро'ве, сщ~енному'чениче кv"прiа'не, моли` хр\ста` 
бг~а, спасти'ся душа'мъ на'шымъ.



%<На о_у='трени _о='ба канw'на _о=ктw'иха, без\ъ 
мч~ничнwвъ: и= ст~ы'хъ на s~.%>

%<Канw'нъ, _е=гw'же краегране'сiе:%>

%<П%>ою`, бл~же, свjьтоза'рную твою` бл~года'ть.

%<Гла'съ д~. Пjь'снь а~. I=рмо'съ:%>

%<М%>о'ря чермну'ю пучи'ну невла'жными стопа'ми дре'внiй 
(с. 54) пjьшеше'ствовавъ i=и~ль, кресто_обра'зными 
мwv"се'овыма рука'ма а=мали'кову си'лу въ пусты'ни 
побjьди'лъ _е='сть.

%<С%>ъ премi'рными чи'нми ны'нjь водворя'яся, _w 
свяще'нная и= бж\ственная главо`! съ нб~се` при'зри на 
благоче'стнw пою'щыя тя`, и= твои'ми моли'твами сохраня'й.

%<В%>о мра'цjь невjь'дjьнiя, прп\дбне, лю'тjь 
w=держи'мь, и= душегу'бными страстьми` пло'ти 
невоздержа'нiемъ ты` разжига'емь, преложе'нiе пресла'вно 
w=брjь'лъ _е=си` внеза'пу, всебл~же'нне.

%<Г%>уби'телей о_у='бw на сjьда'лищи пре'жде, _о='ч~е, 
сjьдjь'лъ _е=си`, и= на сjьда'лищи пресвv'терwвъ па'ки 
хр\ста` просла'вилъ _е=си`, и=змjьни'вся jа=вле'ннw вл\дчнею 
бж\ственною бл~года'тiю.

%<Бг~оро'диченъ:%>

%<Д%>в~а по рж\ствjь` пребыла` _е=си`: сама'го бо 
ро'ждши творца` всjь'хъ и= гд\са, не_обы'чнw и= стра'ннw 
на'мъ jа='вльшася тjь'ломъ, бг~ороди'тельнице мт~и 
приснодв~о.

%<Пjь'снь г~. I=рмо'съ:%>

%<В%>есели'тся w= тебjь` цр~ковь твоя`, хр\сте`, 
зову'щи: ты` моя` крjь'пость, гд\си, и= прибjь'жище, и= 
о_у=твержде'нiе.

%<Jа='%>кw па'vлъ ко хр\сту` душе'вную любо'вь 
преложи'въ, кv"прiа'не всему'дре, тогw` о_у=чени'къ бы'лъ 
_е=си`.

%<W=%>бруча'етъ ти` хр\сто'съ, вмjь'стw ри'зъ 
стра'стныхъ w=дjья'нiе сла'вы да'руя, и= возрожде'нiя 
_о=де'жду.

%<П%>оу'стникъ по'стническiй пре'жде бы'вый терпjьли'въ, 
по'слjьжде, кv"прiа'не всехва'льне, свидjь'тель и='стины 
бы'лъ _е=си`.

%<Бг~оро'диченъ:%>

%<Г%>д\сьственнw и= и='стиннw тя` бц\ду вjь'рнiи 
почита'емъ: ты' бо бг~а родила` _е=си` пло'ть бы'вша, 
всенепоро'чная.

%<Сjьда'ленъ, гла'съ и~. Подо'бенъ: П%>рему'дрости.

%<Н%>ака'занъ въ пре'лести прилjь'жнw, jа='кw па'vелъ 
зва'нъ бы'сть съ нб~се`, кр\сто'мъ наставля'емь къ свjь'ту 
зна'нiя: (с. 55) честны'я бо дв~ы любо'вiю разжига'емь, тоя` 
ра'ди сочета'лся _е=си` зижди'телю человjь'кwвъ. тjь'мъ 
w=бличи'въ не'мощь вра'жiю, съ не'ю сподо'бился _е=си` ли'ку 
мч~никwвъ. кv"прiа'не а=рхiере'_евъ о_у=добре'нiе, моли` 
хр\ста` бг~а, грjьхw'въ w=ставле'нiе пода'ти честву'ющымъ 
любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<В%>ъ напа^сти многоплет_е'нныя впа'дъ, w\т вра^гъ 
ви'димыхъ и= неви'димыхъ, бу'рею w=держи'мь безчи'сленныхъ 
согрjьше'нiй мои'хъ: и= jа='кw къ те'плому заступле'нiю и= 
покро'ву моему`, ч\стая, ко приста'нищу притека'ю твоея` 
бла'гости. тjь'мже, преч\стая, и=зъ тебе` воплоще'нному безъ 
сjь'мене моли'ся прилjь'жнw w= всjь'хъ рабjь'хъ твои'хъ, 
непреста'ннw моля'щихтися, бц\де преч\стая, моля'щи _е=го` 
при'снw согрjьше'нiй w=ставле'нiе дарова'ти воспjьва'ющымъ 
досто'йнw сла'ву твою`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя а='гница зря'щи 
на кр\стjь`, восклица'ше пла'чущи, и= го'рькw рыда'ющи, 
вопiя'ше: мi'ръ о_у='бw ра'дуется, прiе'мля тобо'ю 
и=збавле'нiе, о_у=тро'ба же моя` гори'тъ, зря'щи твое` 
распя'тiе, _е='же терпи'ши за милосе'рдiе ми'лости, 
долготерпjьли'ве гд\си, ми'лости бе'здно, и= и=сто'чниче 
неисчерпа'емый, о_у=милосе'рдися, и= да'руй согрjьше'нiй 
w=ставле'нiе вjь'рою пою'щымъ бж\ств_енныя стра^сти твоя^.

%<Пjь'снь д~. I=рмо'съ:%>

%<В%>ознесе'на тя` ви'дjьвши цр~ковь на кр\стjь`, сл~нце 
пра'ведное, ста` въ чи'нjь свое'мъ, досто'йнw взыва'ющи: 
сла'ва си'лjь твое'й, гд\си.

%<В%>озбну'въ, бг~огла'се, w\т неи'стовства пе'рвагw, 
де'мwнскую ле'сть, и= душетлjь'нную пре'лесть всю` 
w=бличи'лъ _е=си`, и= ра'дуяся взыва'лъ _е=си`: сла'ва 
си'лjь твое'й гд\си.

%<Д%>о'блественнw i=устi'на о_у=крjьпля'ема, и= ч\стую 
дв~у и= (с. 56) w=бра'дованную sjьлw` моля'щи, сjь'тей 
и=збjьже` и= ко'зней же вра'жiихъ.

%<О_у=%>крjьпля'ема вjь'рою твоегw` жениха`, и= кр\стною 
си'лою w=дjь'яна, де'мwны нея'тна вопiю'щи пребыла` _е=си`: 
сла'ва си'лjь твое'й, гд\си.

%<Бг~оро'диченъ:%>

%<И='%>же _е=стество'мъ свобо'денъ сы'й, _о='бразомъ 
раба` w=бнища` бога'тствомъ бла'гости, мт~и приснодв~о, и=зъ 
теб_е` по v=поста'си все` прiе'мь человjь'чество.

%<Пjь'снь _е~. I=рмо'съ:%> 

%<Т%>ы`, гд\си мо'й, свjь'тъ въ мi'ръ прише'лъ _е=си`, 
свjь'тъ ст~ы'й, w=браща'яй и=зъ мра'чна невjь'дjьнiя, 
вjь'рою воспjьва'ющыя тя`.

%<П%>обо'рницу и=му'щи jа='вjь ч\стую бг~ома'терь, 
w=бога'щшися i=устi'но, честно'е дjь'вство сохрани'ла _е=си` 
невре'дно.

%<W=%>душевле'нный хр\сто'въ и= краснjь'йшiй _о='бразъ, 
почти'мъ i=устi'ну, сокрове'нную добро'ту, и= некра'домое 
возложе'нiе.

%<Н%>евjь'ста хр\сто'ва при'сная и= нескве'рная, 
страда'нiемъ и= поще'нiемъ воспрiе'мши пра'веднw сугу'бъ 
вjьне'цъ но'ситъ.

%<Бг~оро'диченъ:%>

%<О_у='%>мъ а='гг~льскiй и= человjь'ческiй не мо'жетъ 
сказа'ти неизрече'ннагw и= пресла'внагw чудесе` рж\ства` 
твоегw`, всеч\стая.

%<Пjь'снь s~. I=рмо'съ:%>

%<П%>ожру' ти со гла'сомъ хвале'нiя, гд\си, цр~ковь 
вопiе'тъ ти`, w\т бjьсо'вскiя кро'ве w=чи'щшися, ра'ди 
ми'лости w\т ре'бръ твои'хъ и=сте'кшею кро'вiю.

%<S%>ло'бы дна` преиспо'днягw доше'лъ _е=си`, къ 
кра'йнjьйшей же па'ки добродjь'тели, _о='ч~е, возше'лъ 
_е=си` на высоту`, пресла'внw и=змjьни'вся бж\ственнымъ 
креще'нiемъ.

%<Б%>ы'лъ _е=си` служи'тель де'мwнwвъ пе'рвjье, но 
хр\сто'въ бг~оявле'нный о_у=чени'къ показа'лся _е=си`, 
при'сною любо'вiю жела'нiе возлюби'въ послjь'днее. (с. 57)

%<М%>нw'гiя ты` вл\дцjь приве'лъ _е=си` му'ченики, 
ку'плей велича'йшую jа=вля'я, кро'вiю малjь'йшею цр\ство 
нб\сное, бг~ому'дре, купи'ти.

%<Бг~оро'диченъ:%>

%<Р%>асто'ргни моя^ пл_ени'цы согрjьше'нiй, 
бг~оневjь'сто, грjьхо'внагw зако'на, жи'зни зако'номъ 
свобо'ду да'рующи, вл\дку зако'на ро'ждшая.

%<Конда'къ, гла'съ а~. Подо'бенъ: Л%>и'къ а='гг~льскiй:

%<W\т%> худо'жества волше'бнагw w=брати'вся, бг~ому'дре, 
къ позна'нiю бж\ственному, показа'лся _е=си` мi'ру вра'чь 
мудрjь'йшiй, и=сцjьл_е'нiя да'руя честву'ющымъ тя`, 
кv"прiа'не со i=устi'ною: съ не'юже моли'ся чл~вjьколю'бцу 
вл\дцjь, спасти` ду'шы на'шя.

%<I='косъ:%>

%<Ц%>jьле'нiй твои'хъ, свя'те, дарова^нiя мнjь` 
низпосла'въ, и= неду'гующее мое` се'рдце гно'емъ 
грjьхо'внымъ, моли'твами твои'ми и=сцjьли`: jа='кw да сло'во 
пjь'нiя w\т скве'рныхъ о_у=сте'нъ мои'хъ ны'нjь принесу' ти, 
и= воспою` болjь^зни твоя^, jа=`же показа'лъ _е=си`, 
священному'чениче, покая'нiемъ до'брымъ и= бл~же'ннымъ, и= 
бг~у приближа'ющимся. тогw' бо о_у=держа'нъ руко'ю, 
напра'вился _е=си` jа='кw по лjь'ствицjь къ нб\снымъ, 
непреста'ннw моля'ся спасти` ду'шы на'шя.

%<Пjь'снь з~. I=рмо'съ:%>

%<С%>пасы'й во _о=гни` а=враа'мскiя твоя^ _о='троки, и= 
халд_е'и о_у=би'въ, jа=`же пра'вда пра'веднw о_у=ловля'ше: 
препjь'тый гд\си, бж~е _о=т_е'цъ на'шихъ, бл~гослове'нъ 
_е=си`.

%<Н%>а священнонача'льство вше'дъ, свяще'ннjьйшiй 
_о='бразъ, священнонача'льникwмъ себе` и= пра'вило jа=ви'лъ 
_е=си`, взыва'я: препjь'тый гд\си бж~е _о=т_е'цъ на'шихъ, 
бл~гослове'нъ _е=си`.

%<Ж%>ивонача'льныя тебjь` десни'цы и='стиннw 
и=змjьне'нiе, _о='ч~е, наше'дшее, му'дра тя` сотвори` 
бг~овjьща'теля пою'ща: препjь'тый гд\си бж~е _о=т_е'цъ 
на'шихъ, бл~гослове'нъ _е=си`.

%<_О=%>ру'жiе непобjьди'мое на'мъ на проти'внаго, 
блаже'нне, (с. 58) ты` jа=ви'лся _е=си`, тогw` w=блича'я 
л_е'сти, пою'щымъ: препjь'тый гд\си бж~е _о=т_е'цъ на'шихъ, 
бл~гослове'нъ _е=си`.

%<Бг~оро'диченъ:%>

%<Н%>б\снiи ли'цы, и= пренебе'снiи собо'ри, 
пjьсносло'вятъ и=зъ теб_е`, бц\де, рожде'ннаго, зову'ще: 
препjь'тый гд\си бж~е _о=т_е'цъ на'шихъ, бл~гослове'нъ 
_е=си`.

%<Пjь'снь и~. I=рмо'съ:%>

%<В%>есели'ся, i=ерусали'ме, торжеству'йте лю'бящiи 
сiw'на: ца'рствуяй бо во вjь'ки гд\сь си'лъ прiи'де, да 
благоговjь'етъ вся` земля` w\т лица` _е=гw`, и= да вопiе'тъ: 
благослови'те, вся^ дjьла` гд\сня, гд\са.

%<П%>рему'дрw _е='ллинскiя му'дрости небре'глъ _е=си`, 
сла'вне, а=п\слwвъ же бж\ственное вjьща'нiе, дх~омъ 
бряца'емо, _о='ч~е, и= _о='гненными я=зы^ки jа='снw 
и=зглаша'емо, вопiя'лъ _е=си`: благослови'те, вся^ дjьла` 
гд\сня, гд\са.

%<В%>осте'клъ _е=си` на высw'кая и= премi'рная свjь'тлw 
сел_е'нiя, хр\сту` кро'вiю jа='кw же'ртвою непоро'чною 
приноси'мь, _о='ч~е, заколе'нiе жи'во, прiя'тно и= 
благоуго'дно, воспjьва'я: бл~гослови'те, вся^ дjьла` гд\сня, 
гд\са.

%<П%>обjьжда'еми w\т въ тебе` все'льшiяся благода'ти, 
де'мwнстiи полцы` w\тгоня'ются, и= w\тбjьга'ютъ стра^сти 
неду'гующихъ, бг~ому'дре, вjь'рнiи же бж\ственнагw свjь'та 
насыща'емся, вопiю'ще: бл~гослови'те, вся^ дjьла` гд\сня, 
гд\са.

%<Бг~оро'диченъ:%>

%<Л%>ику'ютъ со а='гг~льскими, преч\стая, си'лами w= 
рж\ствjь` твое'мъ, бг~ома'ти, и= бц\ду вjь'рою тя` 
и=мену'ющiи: ты' бо вл\дку и= и=зба'вителя на'мъ родила` 
_е=си`, _е=му'же пое'мъ: бл~гослови'те, вся^ дjьла` гд\сня, 
гд\са.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву 
всели'ла _е='сть: ты' же, дв~о бц\де, прозябе'нiемъ 
чревоноше'нiя, мi'рови благослове'нiе процвjьла` _е=си`. 
тjь'мъ тя` вси` велича'емъ.

%<С%>вы'ше на'съ благоче'стнw пою'щихъ тя`, назира'еши 
(с. 59) бж\ственною бл~года'тiю, твои'ми моли'твами 
бг~оглаго'льниче, и= _о=ру'жiемъ благоволе'нiя вjьнчава'я, 
ми'ръ и= спасе'нiе да'руй на'мъ, jа='кw священнонача'льникъ 
бж\ственнjьйшiй.

%<Т%>ече'нiе и=сцjьле'нiй _о=би'льнw пе'рсть твоя` 
лю'бящымъ тя` воздае'тъ: тебе' же кv"прiа'не, ж_ены` 
бг~онw'сны jа='кw бж\ственно сокро'вище прiе'млютъ, и= 
о_у=се'рднw jа=вля'ютъ сокрове'ннаго, да вси` тебе` 
наслади'мся.

%<Н%>апра'вити на'ше ко хр\сту`, пребога'те, ше'ствiе 
дjья'нiемъ, и= бг~оуго'днымъ житiе'мъ, и= чистjь'йшимъ 
w=чище'нiемъ, су'щw бж~iю ти'хость о_у=моли`, jа='кw 
i=ера'рхъ сострада'тельнjьйшiй.

%<Бг~оро'диченъ:%>

%<О_у=%>крjьпи` на'шу душе'вную не'мощь, бг~ома'ти, 
си'лою твое'ю, разрjьши` тяготу`, прест~а'я, налага'емую 
рабw'мъ твои^мъ, мi'ру пра'вды сл~нце несказа'ннw 
возсiя'вшая.

%<Свjьти'ленъ. Подо'бенъ: Ж%>_ены`, о_у=слы'шите:

%<В%>ъ волхва'хъ несосужде'нна, и= _е=ди'наго 
пребо'льша, премjь'ншаго нра'въ, и= попали'вшаго кни^ги 
наставля'ющыя ко пре'лести, и= свидjь'тельства вjьне'цъ 
страннолjь'пнw прiе'мшаго, кv"прiа'на похва'лимъ, 
страда'льц_евъ зерца'ло.

%<Бг~оро'диченъ:%>

%<Д%>ре'вле бж~ества` наде'ждею прельсти'вый мя` 
sлоко'зненный, пло'тнымъ предложе'нiемъ прему'дреннw па'ки 
прельща'ется, w\т дв~ы возсiя'вшагw: и= си'це w=сужде'нiе 
пло'тное пло'тiю разрjьши'ся, сме'рти о_у=мертви'вшейся.

%<На стiхо'внjь _о=ктw'иха. Сла'ва, гла'съ и~:%>

%<И='%>же sло'бы пре'жде _о=па'сный побо'рникъ, цр~кве 
по'слjьжди и='стинный о_у=чи'тель, и='же служи'тель 
пре'лести i='дwлwвъ, священнонача'льникъ вjь'ры jа=ви'ся, и= 
блу'дный цjьлому'дренъ, честны'я ра'ди дjь'вы: _о=бои'хъ 
моли'твами спаси' ны, гд\си. (с.60)

%<И= ны'нjь, бг~оро'диченъ, и=ли` кр\стобг~оро'диченъ.%>

%<Подо'бенъ: _W%> пресла'внагw чудесе`!

%<Ч%>то` зри'мое видjь'нiе, * _е='же мои'ма _о=чи'ма 
ви'дится, _w вл\дко; содержа'й, всю` тва'рь, * на дре'вjь 
воздви'женъ бы'въ, * и= о_у=мира'еши всjь^мъ дая'й жи'знь, * 
бц\да пла'чущи глаго'лаше, * _е=гда` о_у=зрjь` на кр\стjь` 
возноси'ма, * и=зъ нея` неизрече'ннw возсiя'вшаго * бг~а и= 
чл~вjь'ка.

%<На лiтургi'и, бл~ж_е'нна _о=ктw'иха, на д~. И= ст~ы'хъ 
пjь'снь г~-я, на д~. Прокi'менъ, гла'съ з~: Ч%>естна` предъ 
гд\семъ: %<Стi'хъ: Ч%>то` возда'мъ: %<А=п\столъ къ тiмоfе'ю, 
зача'ло с~п. А=ллилу'iа, гла'съ в~: Стi'хъ: С%>вяще'нницы 
твои` w=блеку'тся: %<_Е=v\глiе i=wа'нна, зача'ло л~s. 
Прича'стенъ: В%>ъ па'мять вjь'чную:



%<Слу'жба ст~а'гw а=ндре'а пое'тся на повече'рiи.%>

%<Стiхи^ры, гла'съ и~. Подо'бенъ: _W%> пресла'внагw 
чудесе`!

%<_W%> пресла'внагw чудесе`, * jа='кw во и=зступле'нiи 
о_у=ма`, * соверши'ся духо'вная му'дрость * въ тебjь`, 
_о='ч~е а=ндре'е: * вся^ бо о_у=ме'ты вмjьни'лъ _е=си`, * да 
хр\ста` приwбря'щеши, * и= цр\ство нб\сное возлюби'лъ 
_е=си`, * _е='же и= получи'лъ _е=си`: ны'нjь со а='гг~лы 
стоя`, свя'те, * моли'ся w= чту'щихъ прилjь'жнw па'мять 
твою`.

%<_W%> пресла'внагw чудесе`, * пло'тску се'рдцемъ, * 
безплw'тныя показа'лъ _е=си`, * и= сокров_е'нная w\ткры'лъ 
_е=си` * о_у=го'днику твоему` а=ндре'ю, * бы'вшему ю=ро'ду 
теб_е` ра'ди, * и= земны^я стра^сти претерпjь'вшему, * 
кр\стъ взе'мшему, * и= послjь'довавшу тебjь` вл\дцjь и= 
бг~у. * _е=гw'же моли'твами, хр\сте` бж~е, jа='кw 
ми'лостивъ, спаси` ду'шы на'шя. (с. 61)

%<_W%> пресла'внагw чудесе`, * въ бре'ннjьмъ тjь'лjь 
ходя` на земли`, * тебе` ра'ди гд\си, * jа='кw безпло'тенъ 
пребыва'я, о_у=го'дникъ тво'й а=ндре'й ве'лiе нестяжа'нiе 
стяжа`, * w=бjьща'нныхъ твои'хъ возжелjь'въ, * _е=гw'же ни 
_о='ко ви'дjь, ни о_у='хо слы'ша, * ни на се'рдце человjь'ка 
взы'де, * о_у=гото'ванныхъ лю'бящымъ тебе`: * тогw` 
моли'твами * спаси` ду'шы на'шя jа='кw ми'лостивъ.

%<Сла'ва, гла'съ s~:%>

%<Д%>о нб~се` восхище'нъ бы'лъ _е=си`, и= неизреч_е'нныя 
глаго'лы слы'шавъ, неви^димая же о_у=ви'дjьлъ _е=си`, и= 
честна'гw кр\ста` _о='бразъ ви'дjьвъ, съ любо'вiю того` 
цjьлова'лъ _е=си`, и= бж\ственныя сла'дости и=спо'лнился 
_е=си`, и= ра^йская бл~га^я w\ткров_е'на тебjь` бы'ша: w\т 
мо'лнiи и=зтка'нною ри'зою w=бле'клся _е=си`, хр\сту` 
послjь'довавъ, свя'те а=ндре'е досточу'дне.

%<Тропа'рь, гла'съ а~:%>

%<Г%>ла'съ а=п\сла твоегw` па'vла о_у=слы'шавъ 
глаго'лющь: мы` ю=ро'ди хр\ста` ра'ди, ра'бъ тво'й а=ндре'й 
ю=ро'дъ бы'сть на земли` теб_е` ра'ди, хр\сте` бж~е. тjь'мже 
ны'нjь па'мять _е=гw` почита'юще, тебjь` мо'лимся, гд\си, 
спаси` ду'шы на'шя.

%<Канw'нъ ст~о'му.%>

%<Гла'съ д~. Пjь'снь а~. I=рмо'съ:%>

%<W\т%>ве'рзу о_у=ста` моя^, и= напо'лнятся дх~а, и= 
сло'во w\тры'гну цр~и'цjь мт~ри, и= jа=влю'ся свjь'тлw 
торжеству'я, и= воспою` ра'дуяся тоя` чудеса`.

%<W\т%>ве'рзи мои` о_у=стнjь`, подви'гни мо'й я=зы'къ, 
и= и=спра'ви мо'й смы'слъ, вся^ о_у=мудря'яй, бж~е, да 
похвалю` о_у=го'дника твоего` а=ндре'а, ю=ро'да бы'вшаго на 
земли` теб_е` ра'ди.

%<А=%>ндре'е бл~же'нне, ты` и=змла'да хр\ста` возлюби'лъ 
_е=си`, и= къ нему` _е=диноду'шнw возжелjь'лъ _е=си`: ка'кw 
же тя` по достоя'нiю похва'лимъ, на дiа'вола во_оружи'вшася, 
и= сегw` кw'зни побjьди'вша си'лою хр\сто'вою; (с. 62)

%<М%>оли'твами бг~у моля'ся, и= дiа'волу досажда'я, и= 
мно'гагw _е=гw` толца'нiя въ дв_е'ри хи'жины твоея` а='ще 
вма'лjь и= о_у=страши'вся, но неподви'женъ о_у=мо'мъ 
пребы'лъ _е=си`, си'лою хр\сто'вою о_у=крjьпля'емый.

%<Бг~оро'диченъ:%>

%<_W%> прест~а'я гп\сже` дв~о бц\де! покры'й ны` 
чу'днымъ твои'мъ w=мофо'ромъ, и= сохраня'й гра'дъ тво'й w\т 
бjь'дъ и= скорбе'й, jа='коже тя` пребл~же'нный ви'дjь 
а=ндре'й, во влахе'рнстjьй це'ркви моля'щуюся.

%<Пjь'снь г~. I=рмо'съ:%>

%<Т%>воя^ пjьсносло'вцы, бц\де, живы'й и= незави'стный 
и=сто'чниче, ли'къ себjь` совоку'пльшыя духо'внw 
о_у=тверди`, въ бж\ственнjьй твое'й сла'вjь, вjьнц_е'въ 
сла'вы сподо'би.

%<С%>о _е=fiо'помъ бра'вся, побjьди'лъ _е=си` того`, w\т 
хр\ста` дерзнове'нiе прiи'мъ, мно'гу печа'ль де'мwнwмъ 
сотвори'лъ _е=си`, ст~ы^мъ же а='гг~лwмъ весе'лiе и= 
ра'дость: съ ни'миже ны'нjь водворя'ешися.

%<В%>о снjь` хр\ста` пре'жде ви'дjьлъ, _е=си`, на 
де'мwны тя` о_у=крjьпля'юща, и= вjьне'цъ тебjь` подаю'ща, и= 
со _е=fiо'помъ бра'тися поуча'юща: ны'нjь же не 
сновидjь'нiемъ, но въ неизрече'ннjьмъ свjь'тjь сла'вы _е=гw` 
ви'дя, за ны` моли'ся.

%<Х%>р\ста` послу'шалъ _е=си` повелjь'вшагw тебjь` 
ю=ро'ду бы'ти, и= цр\ство нб\сное w=бjьща'вша: тому` 
послjь'довавъ, неизреч_е'нная блага^я _е=гw` воспрiя'лъ 
_е=си`, а=ндре'е досточу'дне.

%<Бг~оро'диченъ:%>

%<П%>рiиди` ны'нjь во сла'вjь въ це'рковь твою`, бц\де, 
съ собо'ры ст~ы'хъ, jа='коже тя` ви'дjь ст~ы'й а=ндре'й, на 
возду'сjь свjь'тлjь за хр\стiа'ны моля'щуюся, и= пода'ждь 
на'мъ, гп\сже`, ве'лiю ми'лость.

%<Сjьда'ленъ, гла'съ и~:%>

%<О_у='%>зы и= желjь'зы свя'занъ въ це'ркви сjьдя`, 
а=ндре'е, мно'ги стра'хи w\т де'мwнwвъ под\ъя'лъ _е=си`, и= 
помо'щника себjь` w=брjь'лъ _е=си`, а=п\сла хр\сто'ва, 
возлю'бленнаго i=wа'нна, и='же (с. 63) повелjь` тебjь` 
терпjь'ти хр\ста` ра'ди. съ ни'мже ны'нjь водворя'ешися, за 
ны` моли'ся чту'щыя па'мять твою`.

%<Сла'ва, и= ны'нjь, бг~оро'диченъ:%>

%<В%>ъ напа^сти многоплет_е'нныя впа'дъ, w\т вра^гъ 
ви'димыхъ и= неви'димыхъ, бу'рею w=держи'мь безчи'сленныхъ 
согрjьше'нiй мои'хъ, и= jа='кw къ те'плому заступле'нiю и= 
покро'ву моему`, ч\стая, ко приста'нищу притека'ю твоея` 
бл~гости. тjь'мже, преч\стая, и=зъ теб_е` воплоще'нному 
безсjь'меннw, моли'ся прилjь'жнw w= всjь'хъ рабjь'хъ 
твои'хъ, непреста'ннw моля'щихтися, бц\де преч\стая, моля'щи 
_е=го` при'снw, согрjьше'нiй w=ставле'нiе дарова'ти 
воспjьва'ющымъ досто'йнw сла'ву твою`.

%<Кр\стобг~оро'диченъ:%>

%<А='%>гнца и= па'стыря и= и=зба'вителя а='гница зря'щи 
на кр\стjь`, восклица'ше пла'чущи, и= го'рькw рыда'ющи 
вопiя'ше: мi'ръ о_у='бw ра'дуется, прiе'мляй тобо'ю 
и=збавле'нiе, о_у=тро'ба же моя` гори'тъ, зря'щи твое` 
распя'тiе, _е='же терпи'ши за милосе'рдiе ми'лости, 
долготерпjьли'ве гд\си, ми'лости бе'здно и= и=сто'чниче 
неисчерпа'емый, о_у=милосе'рдися и= да'руй согрjьше'нiй 
w=ставле'нiе вjь'рою пою'щымъ бж\ств_енныя стра^сти твоя^.

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж\ства`, во 
_о='блацjь ле'гцjь прiи'де i=и~съ пребж\ственный, 
нетлjь'нною дла'нiю, и= спасе` зову'щыя: сла'ва, хр\сте`, 
си'лjь твое'й.

%<С%>jьдя'ща на пр\сто'лjь хр\ста` цр~я` ви'дjьлъ 
_е=си`, го'рькiя сея` жи'зни _о='бразъ разсмотри'лъ _е=си`, 
горча'йшь пелы'ни су'щiй. пото'мъ же нетлjь'нныя сла'дости 
вку'съ прiя'лъ _е=си`.

%<Т%>огда` во снjь` и= въ восто'рзjь хр\ста` ви'дjьлъ 
_е=си`, ны'нjь же со безпло'тными си'лами водворя'яся, 
сла'ву бж~iю ви'диши непостижи'мую и= неизглаго'ланную: 
помина'й на'съ, а=ндре'е, чту'щихъ па'мять твою`.

%<W\т%> видjь'нiя ра'зумwвъ о_у=вjь'рившагося а=ндре'а 
(с. 64) похва'лимъ, вjь'рнiи, на земли` бы'вша ю=ро'да 
хр\ста` ра'ди, на нб~сjь'хъ же ны'нjь прему'дра духо'вною 
бл~года'тiю, со а='гг~лы предстоя'ща всjь'хъ бг~у.

%<Бг~оро'диченъ:%>

%<К%>то` и=зглаго'лати мо'жетъ твоегw` рж\ства` 
та'инство; и=ли` кто` и=сповjь'сть твоея` моли'твы си'лу; 
а='ще не бы` сама` ты` показа'ла _е=си` а=ндре'ю ю=ро'дивому 
въ це'ркви влахе'рнстjьй честны'й тво'й покро'въ.

%<Пjь'снь _е~. I=рмо'съ:%>

%<О_у=%>жасо'шася вся'ч_еская w= бж\ственнjьй сла'вjь 
твое'й: ты' бо, неискусобра'чная дв~о, и=мjь'ла _е=си` во 
о_у=тро'бjь надъ всjь'ми бг~а, и= родила` _е=си` 
безлjь'тнаго сн~а, всjь^мъ воспjьва'ющымъ тя` ми'ръ 
подава'ющая.

%<О_у=%>дивле'нiе бы'сть всjь^мъ ви'дящымъ а=ндре'ево 
житiе`: на сме'тьищи лега'нiе, и= посредjь` гра'да 
w=бнаже'нiе, и= колесни'чное попра'нiе. но сiя^ вся^ бы'сть 
_е=му` пути` правле'нiе въ нб\сное цр\ствiе.

%<О_у=%>диви'шася вси` ви'дящiи терпjь'нiе твое`: 
мч~ницы бо во _е=ди'но вре'мя стра'сть претерпjь'ша: ты' же 
вся^ дни^ живота` твоегw` sлы^я му^ки терпjь'лъ _е=си`, въ 
нб\сное ца'рство жела'я всели'тися, _е='же получи'въ ны'нjь, 
ра'дуешися безконе'чною ра'достiю.

%<С%>окров_е'нная бы'ша тебjь` w\ткров_е'на, и= вся^ 
безплw'тныя а='ки плwтскi'я ви'дjьлъ _е=си`, ничто'же бо 
земны'хъ возлюби'лъ _е=си`. тjь'мже и= нб\сная врата` 
w\тверзо'шася тебjь`, въ неизглаго'ланную ра'дость гд\са 
твоегw`, бл~же'нне, вше'лъ _е=си`.

%<Бг~оро'диченъ:%>

%<П%>ою'тъ тя` чи'ни а='гг~льстiи, и= сла'вятъ тя` 
земны'хъ ро'ди: ты' бо, нб\сная цр~и'це, а=ндре'ю jа=ви'лася 
_е=си`, покрыва'ющи лю'ди въ це'ркви нетлjь'ннымъ твои'мъ 
покро'вомъ, за вся^ пою'щыя тя` непреста'ннw моля'щися. (с. 
65)

%<Пjь'снь s~. I=рмо'съ:%>

%<Б%>ж\ственное сiе` и= всечестно'е соверша'юще 
пра'зднество, бг~ому'дрiи, бг~ома'тере, прiиди'те, рука'ми 
воспле'щимъ, w\т нея` ро'ждшагося бг~а сла'вимъ.

%<А=%>п\сла па'vла и=спо'лнися гла'съ на тебjь`, 
_о='ч~е: сло'во кре'стное погиба'ющымъ о_у='бw ю=ро'дство 
вмjьни'ся, тебjь' же спаса'ющемуся си'ла бж~iя бы'сть, 
а=ндре'е всехва'льне.

%<Х%>р\сто'въ гла'съ и=спо'лнися на тебjь` рече'нный: 
бл~же'ни ни'щiи ду'хомъ, jа='кw тjь'хъ _е='сть цр\ство 
нб\сное. ты' бо w=бнища'лъ _е=си` ду'хомъ, и= цр\ство 
нб\сное воспрiя'лъ _е=си`.

%<_Е=%>пiфа'нiа и=ногда` ю='ношу су'ща, на пу'ть пра'вый 
наста'вилъ _е=си`. _е=му'же и= проре'клъ _е=си` а=рхiере'ю 
бы'ти, и= лю'ди о_у=чи'ти: вся^ бо бу^дущая, jа='кw предъ 
_о=чесы` су^щая ви'дjьлъ _е=си`.

%<Бг~оро'диченъ:%>

%<П%>рипа'даемъ тебjь`, бц\де, мы` грjь'шнiи, да и= на 
на'съ ны'нjь простре'ши неви'димый покро'въ тво'й, къ сн~у 
твоему` и= бг~у на'шему да принесе'ши моли^твы твоя^ за ны`, 
jа='коже тя` дре'вле а=ндре'й ви'дjь.

%<Конда'къ, гла'съ д~. Подо'бенъ: В%>ознесы'йся:

%<В%>о ю=ро'дство претвори'вся во'лею, мi'ра сегw` 
красwты` w\тню'дъ возненави'дjьлъ _е=си`, плотска^я 
мудрова^нiя о_у=вяди'лъ _е=си` посто'мъ и= жа'ждею, и= 
зно'емъ и= сту'денiю мра'за, w\т дождя` и= снjь'га, и= w\т 
про'чiя возду'шныя тяготы` никогда'же о_у=клони'вся, 
w=чи'стилъ _е=си` себе` jа='кw зла'то въ горни'лjь, а=ндре'е 
бл~же'нне.

%<I='косъ:%>

%<П%>рiиди'те хр\столю'бцы, прiиди'те нищелю'бцы, 
восхва'лимъ блаже'ннаго страда'льца, прему'драго а=ндре'а, 
бы'вша ю=ро'да хр\ста` ра'ди, во'лею мi'ръ и= jа=`же въ 
не'мъ о_у=ме'ты вмjьни'вша по а=п\слу, и= во слjь'дъ хр\ста` 
о_у=се'рднw поте'кша, пло'ть же свою` посто'мъ и= жа'ждею и= 
зно'емъ, и= дожде'мъ и= (с. 66) снjь'гомъ, возду'шною 
тя'гостiю смири'вша, ду'шу же w\т страсте'й свобо'дну 
соблю'дша, и= свjь'тлу добродjь'тельми содjь'лавша, и= 
нб\сное житiе` со всjь'ми ст~ы'ми вjь'чнw наслjь'довавша, и= 
моля'щася хр\сту` бг~у w= чту'щихъ _е=го` вjь'рою и= 
любо'вiю. къ нему'же возопiи'мъ: ра'дуйся, о_у=го'дниче 
хр\сто'въ а=ндре'е блаже'нне.

%<Пjь'снь з~. I=рмо'съ:%>

%<Н%>е послужи'ша тва'ри бг~ому'дрiи, па'че созда'вшагw: 
но _о='гненное преще'нiе му'жески попра'вше, ра'довахуся, 
пою'ще: препjь'тый _о=тц_е'въ гд\сь и= бг~ъ, бл~гослове'нъ 
_е=си`.

%<Н%>ичто'же и=зво'ливъ люби'ти на земли` па'че 
зижди'теля, но посредjь` храмw'въ скита'яся, блаже'нне 
а=ндре'е, ра'довался _е=си`, поя`: препjь'тый _о=тц_е'въ 
гд\сь и= бг~ъ благослове'нъ _е=си`.

%<Н%>е пощадjь` пло'ти своея`, но предаде` ю=` на 
по'двиги и= труды`, и= ну'ждное пребыва'нiе. тjь'мъ кw'зни 
де'мwнскiя му'жески попра` блаже'нный а=ндре'й, поя`: 
препjь'тый _о=тц_е'въ гд\сь и= бг~ъ бл~гослове'нъ _е=си`.

%<Н%>ичто'же земны'я сла'вы восхотjь'лъ _е=си`, хр\ста' 
же па'че возлюби'лъ _е=си`, бл~же'нне а=ндре'е, и= къ нему` 
восте'клъ _е=си` ра'дуяся, болjь'зней твои'хъ прiе'мля 
воздая'нiе, и= поя` при'снw: бл~гослове'нъ бг~ъ _о=тц_е'въ 
на'шихъ.

%<Бг~оро'диченъ:%>

%<Б%>л~же'нне а=ндре'е, моли'ся и= ны'нjь цр~и'цjь 
бц\дjь, ю='же ви'дjьлъ _е=си` за мi'ръ моля'щуюся, да на'съ 
покры'етъ непобjьди'мою свое'ю ми'лостiю: тоя' бо покро'вомъ 
вси` вjь'рнiи сохраня'емся.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство` 
бг~оро'дичо спасло` _е='сть, тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте дjьла`, и= превозноси'те _е=го` во вся^ 
вjь'ки.

%<Б%>ога'таго о_у=ме'рша и=ногда` ви'дjьлъ _е=си`, съ 
ви'димою (с. 67) че'стiю провожда'ема, неви'димw же sлjь` 
своди'ма во глубину` а='дову, бл~же'нне а=ндре'е, и= w= 
не'мъ пла'чася, и= моля'ся гд\су.

%<Б%>езпло'тнаго а='гг~ла, печа'лующаго w= поги'бели 
души` бога'тагw, въ житiи` се'мъ не пока'явшася, w\т печа'ли 
премjьни'лъ _е=си`, а=ндре'е бл~же'нне, съ ни'мже пое'ши: 
гд\са по'йте дjьла`, и= превозноси'те _е=го` во вся^ вjь'ки.

%<С%>ребролю'бца мона'ха ви'дjьлъ _е=си`, w\т sла'гw 
sмi'я стужа'ема, а=ндре'е бл~же'нне, и= того` w\т 
сребролю'бнагw неду'га и=зба'вивъ, вразуми'лъ _е=си` пjь'ти, 
и= превозноси'ти гд\си во вся^ вjь'ки.

%<Бг~оро'диченъ:%>

%<W\т%> а=ндре'ева видjь'нiя покро'въ тво'й 
о_у=вjь'дjьвше, цр~и'це бц\де, мо'лимся тебjь` прилjь'жнw: 
покры'й ны` ми'лостiю твое'ю, пою'щыя сн~а твоего`, и= 
превознося'щыя _е=го` во вся^ вjь'ки.

%<Пjь'снь f~. I=рмо'съ:%>

%<В%>ся'къ земноро'дный да взыгра'ется, дх~омъ 
просвjьща'емь, да торжеству'етъ же безпло'тныхъ о_у=мw'въ 
_е=стество`, почита'ющее свяще'нное торжество` бг~ома'тере, 
и= да вопiе'тъ: ра'дуйся, всебл~же'нная бц\де, ч\стая 
приснодв~о.

%<П%>о хр\сто'ву словеси`, за бiю'щыя тя` моли'лся 
_е=си` свя'те: тjь'мже нб\сная врата` w\тве'рзста, и= ду'шы 
пра'ведныхъ во _о='бразjь ла'стовицъ лета'ющыя, ви'дjьлъ 
_е=си`: съ ни'миже ны'нjь водворя'ешися, а=ндре'е бл~же'нне.

%<Х%>р\ста` бг~а и='стиннw возлюби'въ, теб_е` сама'гw 
w\тве'рглся _е=си`, и= тому` послjь'довалъ _е=си`, jа='коже 
_о='нъ рече`: любя'й ду'шу свою` спасти`, погуби'тъ ю=`. 
тjь'мже ду'шу твою` въ жи'знь вjь'чную соблю'лъ _е=си`, 
достохва'льне свя'те а=ндре'е.

%<В%>ели^кая и= пресла^вная ны'нjь сбы'шася тебjь` въ 
нб\снjьмъ цр\ствiи, а='ще и= ю=ро'дъ бы'лъ _е=си` мi'ру, но 
хр\сту` му'дръ jа=ви'лся _е=си`, достохва'льне: призира'й съ 
нб\снагw кру'га на ны`, почита'ющыя па'мять твою`. (с. 68)

%<Бг~оро'диченъ:%>

%<В%>ся'къ земноро'дный покрыва'ется покро'вомъ твои'мъ, 
пресла'вная засту'пнице бц\де, jа='коже бл~же'нный а=ндре'й 
тя` ви'дjь за мi'ръ моля'щуюся несозда'нному существу`, въ 
созда'нное _е=стество` w\т тебе` w=бле'кшемуся.


