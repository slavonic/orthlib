<::лат>    OCR:

<::рус>    Библиотека святоотеческой литературы

<::лат>    http://orthlib.ru

<::слав>

(с. 311)

%<Мjь'сяца тогw'же въ f~_i-й де'нь.%>

%<Ст~а'гw пр\оро'ка i=w'иля:%>

%<И= ст~а'гw мч~ника о_у=а'ра:%>

%<И= прп\дбнагw _о=тца` на'шегw i=wа'нна ры'льскагw.%>

%<С%>лу'жба _е=гw` пи'сана по се'й слу'жбjь.

%<Стiхи^ры пр\оро'ка, гла'съ и~. Подо'бенъ: _W%> 
пресла'внагw чудесе`!

%<Б%>ж\ственный дх~ъ и=злiя'ся, * jа='кw честны'й 
i=w'иль проро'чествуя сказа`, * w\т негw` дви'жимь, * на ны` 
вjь'рующыя, * и= та'йнамъ бж\ств_еннымъ jа=вле'нiе 
w\ткрыва'етъ, * и= (с. 312) пр\оро'чествуютъ, * и=`же 
дjь'йство _е=гw` прiе'мшiи, * и= бж\ственною заре'ю 
просвjьща'еми, * и= бж\ственною бл~года'тiю.

%<Б%>г~овjьща'нiя и=спо'лненъ * ди'вный i=w'иль, * 
jа='кw и=сто'чникъ и=схо'дитъ ду'шы напая'ющiй * w\т до'му 
твоегw`, вл\дко, * и= сла'дость на'мъ и=ска'па, * 
помышл_е'нiя w=слажда'ющую, * ве'сь высо'къ бы'въ ду'хомъ, * 
добродjь'телiю возноси'мь * къ бж\ственнjьй высотjь`.

%<П%>р\оро'ческимъ дерзнове'нiемъ твои'мъ, * и= 
разу'мнымъ къ бг~у * i=w'иле, приближе'нiемъ, * и='мже 
нб\сная зри'ши видjь^нiя, * w= на'съ того` о_у=ми'лостиви, * 
соверша'ющихъ вjь'рою па'мять твою`, * разрjьше'нiя прося` 
прегрjьше'нiй, сла'вне, * и= прича'стiя бж\ственныхъ 
наслажде'нiй, * и= ве'лiя ми'лости.

%<И='ны стiхи^ры, му'ченика, гла'съ s~. Подо'бенъ: 
В%>се` w\тло'жше:

%<С%>трада^нiя ви'дjьвъ * добропобjь'дныхъ му'ченикwвъ, 
* дерзнове'нiя бж\ственнагw и=спо'лненъ бы'въ, * вше'лъ 
_е=си` на три'знише, * и= хр\ста`, о_у=а'ре, на'съ ра'ди 
чл~вjь'ка бы'вша, * проповjь'далъ _е=си`, * не 
о_у=страши'вся сме'рти, * ниже` предлежа'щихъ муче'нiй. * 
тjь'мъ о_у=язвля'емь, * и= неми'лостивнw раздробля'емь, * 
ра'довался _е=си` соверше'ннымъ ра'зумомъ, * смотря'я, 
му'дре, пребыва'ющее добросла'вiе, * бг~а возлюби'вшымъ.

%<П%>лw'ти съ кровьми` * па'дающыя ви'дя, * и= jа='кw 
и=но'му стра'ждущу, * страда'льче, пребыва'лъ _е=си` 
до'блественнjьйше: * привя'занъ бо къ дре'ву, * терза^нiя 
терпjь'лъ _е=си` беззако'нныхъ пожда'ннjьйше. * бг~у же въ 
ру'ки ду'хъ тво'й пре'далъ _е=си`, * о_у=жаси'въ ви'дящыя 
тя`, * непрекло'нными противл_е'нiи. тjь'мъ тя` почита'емъ, 
* вельми` му'жествовавша, му'дре, и= низложи'вша мучи'теля, 
* о_у=а'ре, болjь'зньми твои'ми.

%<П%>омазу'ющи мv'ры тя`, * чу'дная клеwпа'тра, * подъ 
зе'млю положи`: * и= хра'мъ тебjь` ст~ы'й возсозда`, * (с. 
313) пра'здникъ творя'щи, ди'вне о_у=а'ре, * и= вjь'рнw тя` 
моля'щи. * _е=я'же дjь'тище о_у='мному во'инству причета'лъ 
_е=си`, * и= сла'вою о_у=добри'лъ _е=си`, * и= ликw'мъ 
ст~ы'хъ сочета'лъ _е=си`. * _е=гw'же ча'сти сподо'би ны`, * 
твое` соверша'ющыя * благоче'стнw торжество`, * мч~ниче 
досточу'дне.

%<Сла'ва, и= ны'нjь, бг~оро'диченъ. Подо'бенъ: то'йже:%>

%<Р%>а'дуйся, ко'рене ро'сный, * ра'дуйся, же'зле 
а=арw'новъ, * прозябы'й цвjь'тъ неувяда'ющiй, и= 
присноживы'й: * благопло'дный раю`, * жи'зни дре'во, * и=зъ 
i=ессе'ева ко'рене, ч\стая, * просiя'вши, _о=трокови'це, * 
и= земны'хъ пита'ющи хлjь'бомъ разу'мнымъ. * ра'дуйся, 
багряни'це всечестна'я, * всjь'хъ цр~я` бг~оневjь'сто, * 
вjь'нче всесвjь'тлый, * а=рхiере'_евъ благолjь'пiе, * 
ра'дуйся, _е=ди'на преч\стая.

%<Кр\стобг~оро'диченъ. подо'бенъ то'йже:%>

%<А='%>гнца своего`, * а='гница нескве'рная дре'вле, * 
и= непоро'чная вл\дчца, * на дре'вjь кр\стнjьмъ jа='кw 
о_у=зрjь`, * мт~рски восклица'ше, * и= дивя'щися вопiя'ше: 
ча'до сладча'йшее, что` зрjь'нiе сiе` но'вое и= пресла'вное; 
* ка'кw со'нмъ безблагода'тный * суди'щу пiла'тову предаде' 
тя, * и= w=сужда'етъ на сме'рть живота` вся'ческихъ; * но 
воспjьва'ю твое` неизрече'нное, сло'ве, снисхожде'нiе.

%<Тропа'рь, гла'съ д~:%>

%<М%>у'ченикъ тво'й, гд\си, о_у=а'ръ, во страда'нiи 
свое'мъ вjьне'цъ прiя'тъ нетлjь'нный w\т теб_е` бг~а 
на'шегw: и=мjь'яй бо крjь'пость твою`, мучи'телей низложи`, 
сокруши` и= де'мwнwвъ немwщны'я де'рзwсти. тогw` моли'твами 
спаси` ду'шы на'шя.

%<Сла'ва, и= ны'нjь, бг~оро'диченъ, и=ли` 
кр\стобг~оро'диченъ.%> (с. 314)



%<На о_у='трени канw'нъ _о=ктw'иха _е=ди'нъ, и= ст~ы'хъ 
два`.%>

%<Канw'нъ пр\оро'ка, _е=гw'же краегране'сiе:%>

%<П%>р\оро'чествwмъ i=w'иля пр\оро'ка дивлю'ся. 
%<Творе'нiе fеофа'ново.%>

%<Гла'съ в~. Пjь'снь а~. I=рмо'съ:%>

%<Г%>ряди'те, лю'дiе, пои'мъ пjь'снь хр\сту` бг~у, 
раздjь'льшему мо'ре, и= наста'вльшему лю'ди, jа=`же и=зведе` 
и=з\ъ рабо'ты _е=гv'петскiя, jа='кw просла'вися.

%<Л%>и'къ на'мъ пр\оро'ческiй свесели'тся, похваля'ему 
тебjь` небому'дренну, i=w'иле бг~огла'се: съ ни'миже 
спасти'ся на'мъ моли`, блаже'нне.

%<Г%>лаго'лы бж~iя предвозвjьща'я, бг~одохнове'нне, 
лю'тый проре'клъ _е=си` гнjь'въ и= пра'ведный, и='же w\т 
нече'стiя прибы'вшiй лю'демъ твои'мъ суему'др_еннымъ.

%<Ч%>у'дное и= свjьтоно'сное дх~а, и= животворя'щее 
вдохнове'нiе тебе` присjьни`, и= бу'дущихъ зна'нiе вдохне`, 
пр\оро'че блаже'ннjьйше.

%<Бг~оро'диченъ:%>

%<Т%>я` ски'нiя свидjь'тельства прописа`, многови'днw 
w=бразу'ема, jа=вля'ющи w\т теб_е` вопло'щшагося 
неизмjь'ннw, бг~ома'ти преч\стая вл\дчце.

%<И='нъ канw'нъ му'ченика, _е=гw'же краегране'сiе:%>

%<С%>тра^сти похваля'ю о_у=а'ра, сла'ву вели'кую. 
%<I=w'сифово.%>

%<Гла'съ s~. Пjь'снь а~. I=рмо'съ:%>

%<Jа='%>кw по су'ху пjьшеше'ствовавъ i=и~ль, по бе'зднjь 
стопа'ми, гони'теля фараw'на ви'дя потопля'ема, бг~у 
побjь'дную пjь'снь, пои'мъ, вопiя'ше.

%<Jа=%>ви'лся _е=си` на высотjь` хр\сто'вы цр~кве, 
о_у=а'ре, jа='коже со'лнце свjь'тлое, блиста'ньми 
просвjьща'я твои'хъ боре'нiй, блаже'нне, земна^я 
и=сполн_е'нiя.

%<Б%>ж\ственныя любве`, всебл~же'нне, w=б\ъя'тъ 
сла'дкимъ раче'нiемъ, w\тве'рглся _е=си` себ_е`, и= ко 
вся'кой му'цjь пло'тстjьй о_у=стреми'лся _е=си`, крjь'пкw 
подвиза'вся. (с. 315)

%<С%>мы'сленнw бж\ственныхъ подви^жникъ ю='зами связа'въ 
себе`, страстоте'рпче, и= л_е'стныя разори'лъ _е=си` 
о_у='зы, крjь'пкимъ терпjь'нiемъ мно'гихъ му'къ.

%<Бг~оро'диченъ:%>

%<П%>ресу'щественное сло'во во твое'мъ чре'вjь па'че 
сло'ва всели'ся, и= роди'вся бг~олjь'пнw, му'ченич_ескiя 
ли'ки, ч\стая, приведе`: съ ни'миже пjьсносло'вимъ тя`.

%<Пjь'снь г~. I=рмо'съ:%>

%<О_у=%>тверди` на'съ въ тебjь`, гд\си, дре'вомъ 
о_у=мерщве'й грjь'хъ, стра'хъ тво'й всади` въ сердца` на'съ 
пою'щихъ тя`.

%<О_у=%>чи'ми твои'ми му'дрыми догма'ты, по'стъ, 
пр\оро'че, и= служе'нiе благоче'стнw проповjь'дуемъ, въ 
до'мъ гд\сень ходя'ще.

%<Т%>вои^мъ о_у=че'нi_емъ послjь'дующе, w\т всегw` 
се'рдца и= помышле'нiя, пла'чемъ же, и= моли'твами бг~а 
взыску'емъ, достохва'льне.

%<И=%>з\ъяви'въ на'мъ всеще'драгw вл\дки, пр\оро'че, 
долготерпjь'нiе, бж\ственную же благосты'ню и=з\ъясни'лъ 
_е=си` тогw`, и= благода'ть.

%<Бг~оро'диченъ:%>

%<З%>ачала` _е=си` преч\стая, бг~а, и= родила` _е=си` 
сло'во неизрече'ннw вопло'щшееся, во пр\оро'цjьхъ 
глаго'лавшее, и= и=спо'лнившее тjь'хъ проповjь^данiя.

%<И='нъ. I=рмо'съ:%>

%<Н%>jь'сть свя'тъ, jа='коже ты`, гд\си бж~е мо'й, 
вознесы'й ро'гъ вjь'рныхъ твои'хъ, бл~же, и= о_у=тверди'вый 
на'съ на ка'мени и=сповjь'данiя твоегw`.

%<В%>ше'лъ _е=си` ра'зумомъ крjь'пкимъ въ му'жеств_енныя 
по'двиги, о_у=тверди'вся наде'ждами бу'дущихъ благи'хъ, и= 
мч~никwвъ хр\сто'выхъ всему'дрыми, бл~же'нне, поуче'нiи.

%<В%>о'инство ст~ы'хъ страстоте'рп_ецъ, стра'ждущихъ 
зако'ннjь зря`, _о='нjьхъ показа'лъ _е=си` му'жескую 
крjь'пость, примjьша'яся много_обра^знымъ, о_у=а'ре, 
му'камъ.

%<В%>ъ полцjь` свяще'ннjьмъ, о_у=а'ре, jа='кw до'блiй 
во'инъ (с. 316) w=брjь'лся _е=си`, и= ссjь'къ мно'жества 
му'жества мече'мъ, му'дре, ра'тнымъ, побjь'дами сла'вимь.

%<Бг~оро'диченъ:%>

%<Д%>в~о мт~и бж~iя, моегw` о_у=ны'нiя глубоча'йшую 
тму`, и= _о='блаки страсте'й, просвjьще'нiемъ _е='же въ 
тебjь`, молю' тя, бл~года'ти, w\тжени`.

%<С%>jьда'ленъ, пр\оро'ка, гла'съ в~. Подо'бенъ: 
Страстоте'рпцы гд\сни.

%<Б%>г~оглаго'ливе пр\оро'че, вдохнове'нiемъ 
и=спо'лнився о_у=тjь'шителевымъ, и=з\ъясни'лъ _е=си` въ 
послjь^дняя времена` бы'вшее jа=зы'кwмъ w=сiя'нiе. сегw` 
ра'ди ны'нjь благоче'стнw тя` похваля'емъ, и= твою` па'мять 
соверша'юще вопiе'мъ ти`: хр\ста` бг~а моли` w= душа'хъ 
на'шихъ.

%<Сла'ва, му'ченика, гла'съ а~. Подо'бенъ: Г%>ро'бъ 
тво'й:

%<С%>тра^сти честны'хъ ви'дjьвъ му'ченикwвъ, и= тjь'хъ 
лобза'въ о_у='зы любо'вiю, на высоту` восте'клъ _е=си` 
свидjь'тельства, всечу'дне: на дре'вjь бо повjь'шенъ, ра^ны 
претерпjь'лъ _е=си`, до'ндеже въ ру'ки гд\сни ду'ха пре'далъ 
_е=си`.

%<И= ны'нjь, бг~оро'диченъ:%>

%<О_у=%>пова'нiе хр\стiа'нъ, прест~а'я дв~о, _е=го'же 
родила` _е=си` бг~а, па'че о_у=ма` и= сло'ва, непреста'ннw 
моли` w= воспjьва'ющихъ тя`, пода'ти w=ставле'нiе грjьхw'въ 
на'шихъ всjь'хъ, и= и=справле'нiе житiя`, вjь'рою и= 
любо'вiю при'снw сла'вящымъ тя`.

%<Кр\стобг~оро'диченъ:%>

%<З%>ря'щи тя`, хр\сте`, всенепоро'чная мт~и, ме'ртва на 
кр\стjь` просте'рта, вопiя'ше: сн~е мо'й, собезнача'льне 
_о=ц~у` и= дх~у, что` неизрече'нное твое` сiе` смотре'нiе, 
и='мже спа'слъ _е=си` преч\стыхъ ру'къ твои'хъ, ще'дре, 
созда'нiе;

%<Пjь'снь д~. I=рмо'съ:%>

%<О_у=%>слы'шахъ, гд\си, слу'хъ твоегw` смотре'нiя, и= 
просла'вихъ тя`, _е=ди'не чл~вjьколю'бче.

%<М%>и'лостивъ бу'ди, гд\си, чи'стw къ тебjь` ка'ющымся, 
jа='кw _е=ди'нъ ще'дръ и= многоми'лостивъ. (с. 317)

%<Jа='%>коже провозвjьсти'лъ _е=си`, сла'вне, w\т бг~а 
и=злiя'ся дх~ъ на вся'ку пло'ть вjь'ровавшихъ.

%<С%>ни'тiе дх~а о_у=ч~ники` гд\сни о_у=мудри'вшее, 
твоя^ бг~оглагw'ливая словеса` и=спо'лни.

%<Бг~оро'диченъ:%>

%<И=%>зба'вльшеся преч\стая, и=зъ мра'чныхъ а='довыхъ 
бокw'въ, бж\ственнымъ твои'мъ рж\ство'мъ, тя` о_у=блажа'емъ.

%<И='нъ. I=рмо'съ:%>

%<Х%>р\сто'съ, моя` си'ла, бг~ъ и= гд\сь, честна'я 
цр~ковь бг~олjь'пнw пое'тъ, взыва'ющи w\т смы'сла чи'ста, w= 
гд\сjь пра'зднующи.

%<С%>т~ы'ми jа='звами о_у=добря'емь, краснjь'йшiй 
jа=ви'лся _е=си`, и= бг~у, о_у=а'ре, возлю'бленъ 
вjьнча'вшему тво'й ве'рхъ, досточу'дне.

%<Н%>а кр\стjь`, сла'вне, растяза'емь, и= на земли` 
простира'емь, лю^тыя болjь^зни претерпjь'лъ _е=си`. тjь'мъ 
неболjь'зненную жи'знь наслjь'довалъ _е=си` веселя'ся.

%<З%>ако'ннw ви'дяще бж\ственнiи му'ч_еницы стра'ждуща 
тя`, блаже'нне, терпjь'нiя словесы` о_у=крjьпля'ху: съ 
ни'миже стра^сти дw'лгiя соверши'въ, о_у=блажи'лся _е=си`.

%<Х%>вала'ми вjьнча'емъ бж\ств_енныя му'ченики, jа=`же 
вjьнча` бл~года'ть бж\ственная бж\ственными о_у=вяз_е'нiи, 
низло'жшихъ вра^жiя высw'кая мудрова^нiя.

%<Бг~оро'диченъ:%>

%<W\т%> ти'ны страсте'й, вл\дчце, возведи`, и= 
стра'стныхъ помышле'нiй, w\тчужда'ющихъ мя` бг~а _е=ди'нагw 
ч\стагw, да вjь'рою о_у=блажа'ю тя`.

%<Пjь'снь _е~. I=рмо'съ:%>

%<Н%>о'щи преше'дшей, прибли'жися де'нь, и= свjь'тъ 
мi'ру возсiя`: сегw` ра'ди хва'лятъ тя` а='гг~льстiи чи'ни, 
и= славосло'вятъ тя` вся'ч_еская.

%<Х%>р\сто'во прише'ствiе i=w'иль бж\ственный 
jа='вственнw всjь^мъ прорече`, jа='кw прiи'детъ и= спасе'тъ 
ро'дъ человjь'ческiй w\т i='дwльскагw льще'нiя.

%<В%>е'сь ты` возни'кнувъ, пр\оро'че сла'вне, на 
преу'мный же (с. 318) и= вы'ше по'мысла свjь'тъ, 
пр\оро'чествiя благода'ть и=звле'клъ _е=си` w\тту'ду, и= 
пра'вду проповjь'далъ _е=си`.

%<W=%> пою'щихъ тя` моли'ся, спасти` w\т вся'кагw 
w=sлобле'нiя, пребога'те i=w'иле, и= бж\ственныя благода'ти 
и= зари` сподо'битися о_у=моли`.

%<Бг~оро'диченъ:%>

%<П%>рест~а'я дв~о, вл\дчце мi'ра, тя` бц\ду 
и=сповjь'дающымъ, w\т безчи'сленныхъ грjьхw'въ моли` 
спасти'ся, и= жите'йскихъ w=бстоя'нiй.

%<И='нъ. I=рмо'съ:%>

%<Б%>ж~iимъ свjь'томъ твои'мъ, бл~же, о_у='тренюющихъ 
ти` ду'шы любо'вiю w=зари`, молю'ся, тя` вjь'дjьти, сло'ве 
бж~iй, и='стиннаго бг~а, w\т мра'ка грjьхо'внагw взыва'юща.

%<О_у=%>крjьпля'ешися манове'ньми бж\ственными, и= 
неwсла^бная терза^нiя терпи'ши до'блимъ смы'сломъ, о_у=а'ре, 
растерза'я го'рдагw се'рдце sло'бу содjь'лавшагw.

%<С%>ла'вный му'ченикъ ви'дя w\тпа^дающыя на зе'млю 
своя^ плw'ти, ра'довашеся, вjь^чнующая о_у=ма` свjь'тлостiю, 
и= бж\ств_енная возда^нiя предпрозира'я.

%<П%>ою` тя`, гд\си бж~е, и= славосло'влю, и= 
покланя'юся, благи'хъ сподобля'яся о_у=гото'ванныхъ тебе` 
возлю'бльшымъ, мч~никъ въ страда'нiи те'плjь зовя'ше.

%<Бг~оро'диченъ:%>

%<Jа='%>вльшися херувi^мъ и= серафi^мъ jа='кw вои'стинну 
святjь'йши, всенепоро'чная, вся^ вjь'рнw тя` ны'нjь 
w=свяща'ющыя w=святи`, и= спаси` хода'тайствомъ твои'мъ.

%<Пjь'снь s~. I=рмо'съ:%>

%<Б%>е'здна мя` мно'га грjьхо'вная w=кружа'етъ, и= 
вопiю' ти, проро'ка подража'яй: w\т тли' мя, гд\си, 
возведи`.

%<К%>а'плютъ твои'хъ глагw'лъ и=сто'чницы, бг~овjьща'нiя 
и= душепи'щную сла'дость точа'ще, сла'вне, напая'ющую 
вjь'рнw приходя'щыя.

%<Г%>о'ру тя` пр\оро'чества, сла'дость и=сточа'ющую, и= 
(с. 319) бг~оче'стiя, i=w'иле, проповjь'дника всему'дра 
зна'емъ, бг~оглаго'ливе пр\оро'че.

%<Бг~оро'диченъ:%>

%<П%>росвjьти`, свjь'тъ ро'ждшая незаходя'щiй, сердца` 
славосло'вящихъ тя` вjь'рнw, преч\стая вл\дчце, и= и=зъ 
теб_е` ро'ждшагося неизрече'ннw.

%<И='нъ. I=рмо'съ:%>

%<Ж%>ите'йское мо'ре воздвиза'емое зря` напа'стей 
бу'рею, къ ти'хому приста'нищу твоему` прите'къ, вопiю' ти: 
возведи` w\т тли` живо'тъ мо'й, многоми'лостиве.

%<Г%>лаго'лwвъ небре'глъ _е=си` пребеззако'ннагw врага`, 
и= пла'мень претерпjь'лъ _е=си` нестерпи'мыхъ болjь'зней 
терпjьли'внw, многострада'льне о_у=а'ре, моле'бниче w= 
хва'лящихъ тя` вjь'рою.

%<Н%>е преста'ше мучи'тель пребезу'мный, ра'нами 
неми'лостивнw сдробля'я тя`, до'ндеже въ ру'ки бж~iя 
свяще'нную твою` ду'шу преда'лъ _е=си`, добро'тами 
просвjь'щшуся пw'двигъ твои'хъ.

%<В%>озвы'сился _е=си` подо'бяся на дре'вjь хр\сту`, и= 
на то'мъ ви'ся, твою` ду'шу пре'далъ _е=си` бг~у, тя` 
вjьнчава'ющу, страстоте'рпче, зако'ннw до'блествовавша.

%<Бг~оро'диченъ:%>

%<О_у=%>пра'ви, вл\дчце, въ пучи'нjь лю'тыхъ, 
w=бурева'емую всегда` смире'нную ду'шу мою`, и= къ ти'хому 
приста'нищу напра'ви, несомнjь'ннымъ ра'зумомъ тя` 
блажа'щую.

%<Конда'къ му'ченику, гла'съ д~:%>

%<Х%>р\сту` послjь'дуя, му'чениче о_у=а'ре, тогw` 
и=спи'въ ча'шу, и= муче'нiя вjьнце'мъ о_у=вязе'ся, и= со 
а='гг~лы ликовству'еши: моли` непреста'ннw за ду'шы на'шя.

%<Пjь'снь з~. I=рмо'съ:%>

%<П%>е'щь дре'вле всегремя'щую о_у=гаси'вый, и= 
_о='троки ту'чею духо'вною w=роси'вый, бл~гослове'нъ _е=си` 
бж~е _о=т_е'цъ на'шихъ.

%<И=%>сходя'щiй w\т до'му гд\сня, и= напая'ющiй 
и=сто'чникъ, jа='коже проре'клъ _е=си`, произы'де, пр\оро'че 
всече'стне. (с. 320)

%<П%>ото'къ сито'вный, пшеницено'сенъ содjь'лалъ _е=си` 
пи'щный и=сто'чникъ, jа='коже i=w'иль прорече`: 
бл~гослове'нъ _е=си` бж~е _о=т_е'цъ на'шихъ.

%<Бг~оро'диченъ:%>

%<И='%>же вся^ сотвори'вый ро'ждся w\т дв~ы, спасе` 
мi'ръ благоче'стнw пою'щiй: бл~гослове'нъ _е=си`, бж~е 
_о=т_е'цъ на'шихъ.

%<И='нъ. I=рмо'съ:%>

%<Р%>осода'тельну о_у='бw пе'щь содjь'ла а='гг~лъ 
прп\дбнымъ _о=трокw'мъ, халд_е'и же w=паля'ющее велjь'нiе 
бж~iе мучи'теля о_у=вjьща` вопи'ти: бл~гослове'нъ _е=си`, 
бж~е _о=т_е'цъ на'шихъ.

%<П%>росвjьще'на тя` подвигw'въ приложе'ньми, предо'брая 
клеопа'тра, о_у=а'ре, ску'тала _е='сть, w=брjь'тши сла'ву 
тобо'ю, вjь'ры досто'йну jа='вjь, ю='же показа` те'плjь въ 
твое` сконча'нiе.

%<И=%>злива'ющи на тя` сле'зы, и= мv'ры тя` честны'ми 
помазу'ющи, сокрыва'етъ тя` подъ земле'ю всечестна'я жена`, 
погре'бшаго пре'лесть лука'вую, и= и=зъ гро'ба блиста'ньми 
просвjьща'юща на'съ.

%<Н%>е престая'ше, прп\дбне, о_у=гожда'ющи тебjь` 
хр\сто'ву о_у=го'днику, приснопа'мятная, до'ндеже jа=ви'лся 
_е=си` хода'тай _е='й, му'дре, цр\ствiя нб\снагw, _е=гw'же 
сподо'бися тобо'ю съ любе'знjьйшимъ сы'номъ.

%<Бг~оро'диченъ:%>

%<С%>окруше'на мя` безчи'сленными согрjьш_е'нiи, дв~о, 
хода'йствомъ твои'мъ w=бнови`, о_у=врачу'ющи мою` ду'шу, и= 
сло'во подаю'щи вопи'ти: бл~гослове'на jа='же бг~а пло'тiю 
ро'ждшая.

%<Пjь'снь и~. I=рмо'съ:%>

%<Д%>ре'вле w=роси'вшаго _е=вр_е'йскiя _о='троки въ 
пла'мени, и= w=пали'вшаго гд\са халд_е'и пресла'внw въ 
не'мъ, воспое'мъ глаго'люще: благослови'те и= превозноси'те 
_е=го` во вjь'ки.

%<П%>оказа'лъ _е=си`, сла'вне, покая'нiя _о='бразы 
jа='вjь, бл~гоутро'бнагw гд\са, прiе'млюща вjь'рою къ нему` 
приходя'щыя, и= пою'щыя: благослови'те, дjьла` гд\сня, 
гд\са.

%<С%>лужи'тель бы'въ ты` гд\сень, пр\оро'че i=w'иле, 
тогw` (с. 321) та^йны вручи'лся _е=си` прорица'ти лю'демъ, 
хва'лящымъ и= пою'щымъ: благослови'те, дjьла` гд\сня, гд\са.

%<W=%>ставле'нiе и=сточа'ютъ i=у'дови чуде'съ рjь'ки, 
jа=`же су'ть а=п\сли пресла'внiи гд\сни, jа='коже 
пр\оро'чествова i=w'иль, вопiю'щихъ напая'юще: 
благослови'те, вся^ дjьла` гд\сня, гд\са.

%<Бг~оро'диченъ:%>

%<V=%>поста'сь сло'жну во двою` сущ_еству` хр\ста`, 
всенепоро'чная, родила` _е=си`, пребы'вши дв~а ч\стая, 
_е=му'же пою'ще зове'мъ: благослови'те, дjьла` гд\сня, 
гд\са.

%<И='нъ. I=рмо'съ:%>

%<И=%>зъ пла'мене преподw'бнымъ ро'су и=сточи'лъ _е=си`, 
и= пра'веднагw же'ртву водо'ю попали'лъ _е=си`: вся^ бо 
твори'ши, хр\сте`, то'кмw _е='же хотjь'ти. тя` превозно'симъ 
во вся^ вjь'ки.

%<М%>т~рнихъ послу'шавъ, мч~ниче, моле'бъ, нб\сному 
во'инству свjь'тлw во'инствуя, _о='трока честна'го, и= 
твоегw` неw\тсту'пна показа'лъ _е=си` благосла'вiя, 
неизрече'ннымъ милосе'рдiемъ.

%<W\т%> _е=гv'пта тя` бога'тство, jа='коже многоцjь'нное 
принесе`, мч~ниче, разбогатя'щи многоцjь'нными дарми`, 
клеопа'тра, цjьле'нiи всю` палестi'ну, любо'вiю тя` 
почита'ющую.

%<В%>еселя'ся по'двиги твоя^ соверши'лъ _е=си`, во'ине 
до'блiй вседержи'теля, и= jа='кw побjьди'тель w\т негw` 
вjьнча'лся _е=си`, о_у=а'ре всебл~же'нне, мч~никwвъ вели'кая 
сла'во.

%<Бг~оро'диченъ:%>

%<Г%>рjьхи` прилага'ю ко грjьхw'мъ, и= бу'дущагw не 
бою'ся стра'шнагw суда`: побjьди`, ч\стая, души` моея` 
w=слjьпле'нiе, и= мольбо'ю твое'ю w=брати'вши мя` спаси`.

%<Пjь'снь f~. I=рмо'съ:%>

%<Н%>а нб~сjь'хъ бл~гослове'нная, и= на земли` 
славосло'вимая, ра'дуйся, невjь'сто неневjь'стная.

%<С%>о пр\орw'ки jа='кw пр\оро'къ, ра'достнw ны'нjь въ 
нб\сныхъ весели'шися _о=би'телехъ. (с. 322)

%<С%>вы'ше ны` назира'еши ны'нjь, благоговjь'йнw тя` 
славосло'вящыя, бг~оглаго'ливе всебога'те.

%<С%>окраще'нъ пу'ть спасе'нiя, i=w'иль покая'нiемъ 
бг~ому'дреннw показа`.

%<Бг~оро'диченъ:%>

%<В%>озвела` _е=си` ны` па'дшыя, мт~и бж~iя, 
бл~гоутро'бнаго вл\дку и= сп~са ро'ждши.

%<И='нъ. I=рмо'съ:%>

%<Б%>г~а человjь'кwмъ невозмо'жно ви'дjьти, на него'же 
не смjь'ютъ чи'ни а='гг~льстiи взира'ти: тобо'ю бо, 
всеч\стая, jа=ви'ся человjь'кwмъ сло'во воплоще'нно, 
_е=го'же велича'юще, съ нб\сными вw'и тя` о_у=блажа'емъ.

%<К%>рjь'пость низложи'лъ _е=си` ратобо'рца, бж\ственною 
jа='вjь си'лою препоя'сався, страда'льче до'блiй о_у=а'ре. 
тjь'мъ тя` хва'лимъ, врачева'нiе _о=би'льное w\т твои'хъ 
моще'й, вjь'рнiи, почерпа'юще.

%<Jа='%>кw свjь'тъ, jа='кw о_у='тро, jа='кw вели'кое 
со'лнце въ земны^я простре'ся па'мять твоя` концы`, 
свjьтоно'сными просвjьща'ющи сiя'ньми твои'хъ честны'хъ 
пw'двигъ вся^, прехва'льне, и= мра'къ серде'цъ w\тгоня'щи.

%<С%>ъ тобо'ю сiя'юща ви'дjьвши сла'вою мно'гою своего` 
сы'на чадолюби'вая, всjь'хъ бг~а велича'ше: тебе' же 
и='скреннjьйше, му'чениче, сла'вяще велича'йшаго 
предста'теля, jа='вственнw w=богати'вшися.

%<З%>емля`, на не'йже терпjьли'вjьйшее тjь'ло твое`, 
му'дре, лежи'тъ, бж\ственнjь w=святи'ся: но да'ждь 
моли'твами твои'ми на'мъ разрjьше'нiе грjьхw'въ, житiя` 
и=справле'нiе, о_у=а'ре, и= всjь'хъ неудо'бныхъ 
и=збавле'нiе.

%<Бг~оро'диченъ:%>

%<Jа='%>влься, дв~о, и=зъ теб_е` гд\сь свjь'тлагw 
_о='блака, _е=гv'п_етскiя кумi'ры вся'ческой па'губjь 
предаде`: мно'жество же страстоте'рпц_евъ сего` носи'ти 
сподо'би, сегw` подража'тели честны^мъ _е=гw` страда'нi_емъ. 
(с. 323)



%<Слу'жба ст~а'гw и= прп\дбнагw _о=ц~а` на'шегw i=wа'нна 
ры'льскагw.%>

%<Ве'черъ: Б%>лаже'нъ му'жъ: %<На Г%>д\си, воззва'хъ, 
%<стiхи^ры, гла'съ а~: Подо'бенъ: _W%> ди'внагw чудесе`!

%<В%>ъ по'стницjьхъ возсiя'вшему проwбразова'нiе, 
пусты'нное воспита'нiе, сре'дческаго свjьти'льника, словесы` 
пjь'сненными вси` вjь'рнiи похва'лимъ, зову'ще: ра'дуйся, 
вели'кая сла'ва, jа='же въ на'шя дни^ jа=ви'ся, 
преблаже'нне.

%<П%>осреди` двою` живwту`, разу'мнjь бг~оуго'днw 
мjь'рило поста'вилъ _е=си`, _о='ч~е, и='бо тлjь^ющая 
w=ста'вилъ _е=си`: разумjь'въ же при'снw пребыва'юща хр\ста` 
бг~а, и= тому` пра'вило души` твоея` о_у=се'рднw, блаже'нне 
i=wа'нне, прилjьпи'лъ _е=си`.

%<Р%>а'дуешися ви'дjьвъ соверше'нiе трудw'въ твои'хъ, 
и='хже _о='ко не ви'дjь, ни о_у='хо слы'ша: но добро'ты 
ра'йскiя и=мjь'я свjьтовозда'нiе пw'двигъ твои'хъ, 
и=сточа'етъ бл~года'ть тво'й гро'бъ, и= тjь'ло и=мjь'яй 
неразруши'мо.

%<И='ны стiхи^ры, гла'съ и~. Подо'бенъ: _W%> 
пресла'внагw чудесе`!

%<И='%>хже _о='ко не ви'дjь, * ни о_у='хо слы'ша, * ни 
на се'рдце человjь'ка взыдо'ша, jа=`же о_у=гото'вана бг~омъ 
того` возлю'бльшымъ, * си'хъ ты` возжелjь'лъ _е=си`, 
i=wа'нне бг~одохнове'нне. * возненави'дjьлъ _е=си` мiрско'е 
смjьше'нiе, * къ бг~у _е=ди'ному прите'клъ _е=си`, * и= 
тогw` бл~года'ти при'снw насыща'яся, * моли'ся _е=му` 
прилjь'жнw, спасти'ся душа'мъ на'шымъ.

%<Р%>а'зума свjь'тлостiю о_у=краси'вся, * за'повjьдьми 
бж\ственными * просвjьти'лъ _е=си` ду'шу твою`: * но и= w= 
тлjь'ющихъ мимоходя'щихъ небре'глъ _е=си`. * земна^я вся` 
w=ста'вивъ, * (с. 324) въ пусты'няхъ жи'ти и=зво'лилъ 
_е=си`. * хр\сто'вы за'пwвjьди соблю'лъ _е=си`, * i=wа'нне 
прп\дбне. * _е=го'же моли`, да спасе'тъ ду'шы на'шя.

%<Л%>юбе'знw вл\дцjь вожделjь'лъ _е=си`, * w\т млады'хъ 
ногте'й тогw` соверша'я повелjь^нiя, * бл~года'тiю па'че, 
не'жели млеко'мъ воспита'нъ бы'лъ _е=си`, * и= тjь'ло твое` 
о_у=краси'лъ _е=си`, * цjьлому'дрiемъ, и= чистото'ю, * и= 
су'ща въ дому` бж~iи при'снw жела'я, * хр\ста` w=брjь'лъ 
_е=си`. * того`, преблаже'нне, о_у=моли`, * да спасе'тъ 
ду'шы на'шя.

%<Сла'ва, гла'съ и~:%>

%<Б%>ж~iй дх~ъ и=злiя'ся, jа='коже ст~ы'й i=w'иль 
прорече`: w\т негw'же дви'жимь, на'мъ вjь'рующымъ та^йны 
бж~iя jа=вле'ннw w\ткрыва'етъ, и='же дjь'тель _е=гw` 
прiе'мый. тjь'мже бж~iимъ свjь'томъ просвjьти` на'съ и= 
бл~года'тiю.

%<И= ны'нjь, бг~оро'диченъ: Ц%>р~ь нб\сный:

%<Вхо'дъ. Прокi'менъ дне`.%>

%<Чт_е'нiя г~, пи'саны въ а~ де'нь са'ввjь 
вы'шерскому.%>

%<На стiхо'внjь стiхи^ры, гла'съ а~. Подо'бенъ: 
В%>сехва'льнiи мч~ницы:

%<З%>ри'тель бы'сть о_у=мо'мъ * мы'сленныхъ си'лъ, * 
jа='кw дjь'латель бж\ственныхъ слове'съ * полага'я во 
твое'мъ се'рдцы. * въ не'мже восхожд_е'нiя, * jа='кw 
лjь'ствицу о_у=тверди'лъ _е=си`. * i=wа'нне прп\дбне _о='ч~е 
на'шъ, * моли'ся дарова'ти на'мъ ми'ръ, * и= ве'лiю 
ми'лость.

%<Стi'хъ: Ч%>естна` предъ гд\семъ сме'рть прп\дбныхъ 
_е=гw`.

%<I=%>wа'нне прп\дбне, * твою` w\т дjь'тска возложи'лъ 
_е=си` жи'знь * хр\сту` бг~у на'шему: * и='мже 
о_у=крjьпля'емь, * плотскi^я стра^сти * по'мыслу повину'лъ 
_е=си`, * ху'ждшее покори'въ лу'чшему. тjь'мже моли`, * 
спасти'ся душа'мъ на'шымъ.

%<Стi'хъ: Б%>лаже'нъ му'жъ боя'йся гд\са, въ 
за'повjьдехъ _е=гw` восхо'щетъ sjьлw`.

%<Б%>г~ому'дре _о='ч~е на'шъ i=wа'нне, * свjьти'льникъ 
jа=ви'лся _е=си` (с. 325) вели'къ, * просвjьща'я 
подсо'лнечную * чуде'съ сiя'ньми, * бж~е'ственными дjь'лы: * 
тjь'мже по о_у=спе'нiи * незаходи'мый свjь'тъ прiя`. * сегw` 
ра'ди моли`, * спасти'ся душа'мъ на'шымъ.

%<Сла'ва, гла'съ и~:%>

%<Х%>р\сто'во и=збра'нное ста'до, вjь'рныхъ собо'ри, 
новосвяще'ннiи лю'дiе, прiиди'те стеце'мся вси` къ честнjь'й 
па'мяти пребл~же'ннагw _о=тца` на'шегw i=wа'нна, въ средцjь` 
возсiя'вшагw, къ на'мъ прише'дша: се' бо предлежи'тъ на'мъ 
свяще'нное _е=гw` тjь'ло, вjь'ры на'шея честно'е 
о_у=твержде'нiе, прп\дбныхъ jа='кw вои'стинну о_у=краше'нiе. 
да посра'мятся _е=ретi'ч_еская собw'рища невjь^рующая 
воскресе'нiю: се'й бо по сме'рти зра'къ дае'тъ, хромы^мъ 
хожде'нiе, слjьпы^мъ прозрjь'нiе, разсла'бл_енныя стяза'етъ: 
и= во'инство на'ше о_у=крjьпля'етъ на враги` проти^вныя. 
ду'хомъ же предстоя` о_у=` пр\сто'ла вл\дчня, мо'литъ 
спасти'ся душа'мъ на'шымъ.

%<И= ны'нjь, бг~оро'диченъ. Тропа'рь, гла'съ а~:%>

%<П%>окая'нiя w=снова'нiе, прописа'нiе о_у=миле'нiя, 
_о='бразъ о_у=тjьше'нiя, дх~о'внагw соверше'нiя, ра'вно 
а='гг~лwмъ житiе` твое` бы'сть, прп\дбне, въ мл~твахъ 
о_у='бw и= поще'нiихъ, и= въ слеза'хъ пребыва'я, _о='ч~е 
i=wа'нне, моли` хр\ста` бг~а w= душа'хъ на'шихъ.



%<На о_у='трени, по а~-мъ стiхосло'вiи сjьда'ленъ, 
гла'съ д~.%>

%<Подо'бенъ: С%>ко'рw предвари`:

%<В%>оздержа'нiемъ о_у=вяди'лъ _е=си` плотскi^я 
стра^сти, ми'лости возда'нiемъ, бл~года'ть вели'кую, 
_о='ч~е, духо'вную воспрiя'лъ _е=си`. тjь'мъ благоугоди'лъ 
_е=си` бг~у, досто'инъ сосу'дъ чуде'съ и= по кончи'нjь 
jа=ви'лся _е=си`, w\т страсте'й w=чища'я на'съ, i=wа'нне 
прп\дбне, моли` хр\ста` бг~а, грjьхw'въ w=ставле'нiе 
дарова'ти, честву'ющымъ любо'вiю святу'ю па'мять твою`.

%<Два'жды.%> (с. 326)

%<Сла'ва, и= ны'нjь, бг~оро'диченъ:%>

%<W=%>бнови'ла _е=си`, ч\стая, бж\ственнымъ рж\ство'мъ 
твои'мъ, и=стлjь'вшее во страсте'хъ земноро'дныхъ 
ме'ртвенное существо`, и= воздви'гла _е=си` вся^ w\т сме'рти 
къ животу` нетлjь'нiя. тjь'мже тя` по до'лгу блажи'мъ вси`, 
дв~о препросла'вленная, jа='коже прорекла` _е=си`.

%<По в~-мъ стiхосло'вiи сjьда'ленъ, гла'съ _е~. 
Подо'бенъ: С%>обезнача'льное:

%<П%>о'стника гд\сня пjь'сньми почти'мъ, jа='кw 
о_у=мертви'вшаго прило'ги страсте'й воздержа'нiемъ 
тве'рдымъ, и= терпjь'нiемъ вои'стинну посрами'вша 
сопроти'внаго врага`, и= всю` _е=гw` горды'ню низложи'вша, 
и= ны'нjь моля'щася, поми'ловатися душа'мъ на'шымъ.

%<Два'жды.%>

%<Сла'ва, и= ны'нjь, бг~оро'диченъ:%>

%<О_у=%>жа'сно чу'до зача'тiя, и= несказа'ненъ _о='бразъ 
рж\ства` въ тебjь` позна'вся, приснодв~о ч\стая, 
о_у=жаса'етъ мо'й о_у='мъ, и= о_у=дивля'етъ мое` 
помышле'нiе. сла'ва твоя`, бц\де, во всjь'хъ простре'ся, ко 
спасе'нiю ду'шъ на'шихъ.

%<По полv"еле'и сjьда'ленъ, гла'съ и~. Подо'бенъ: 
П%>рему'дрости:

%<П%>а'стырскую хи'трость воспрiи'мъ, мона'шествующихъ 
сто'лпъ и= w=снова'нiе, разу'мнjь о_у=па'слъ _е=си` ста'до 
твое`: хр\сто'ва бо вожделjь'въ бж\ств_енная о_у=ч_е'нiя, въ 
ни'хже просвjьти'лся _е=си`, прп\дбне. тjь'мже къ ре'вности 
а='гг~льскагw житiя` воздви'глъ _е=си` всjь'хъ 
_е=диному'дреннw сла'вити бг~а: бг~оно'се i=wа'нне, моли` 
хр\ста` бг~а, грjьхw'въ w=ставле'нiе пода'ти чту'щымъ 
любо'вiю святу'ю па'мять твою`.

%<Два'жды.%>

%<Сла'ва, и= ны'нjь, бг~оро'диченъ:%>

%<П%>реч\стая дв~о мт~и бж~iя, души` моея` стра^сти 
лю^тыя и=сцjьли`, молю'ся, и= проще'нiе да'руй мои'хъ 
прегрjьше'нiй, jа=`же безу'мнjь содjь'яхъ, ду'шу и= тjь'ло 
w=скверни'въ, w=кая'нный. о_у=вы` мнjь`, что` сотворю` въ 
ча'съ _о='нъ, внегда` (с. 327) а='гг~ли ду'шу мою` 
разлуча'тъ w\т стра'стнагw моегw` тjьлесе`; тогда` 
помо'щница ми` бу'ди и= предста'тельница теплjь'йшая: тя' бо 
и='мамъ наде'жду ра'бъ тво'й.

%<Та'же степ_е'нна, а~ а=нтiфw'нъ, д~-гw гла'са. 
Прокi'менъ, гла'съ д~: Ч%>естна` предъ гд\семъ сме'рть 
прп\дбныхъ _е=гw`. %<Стi'хъ: Ч%>то` возда'мъ гд\севи w= 
всjь'хъ, jа=`же воздаде' ми; %<_Е=v\глiе прп\дбническое.%>

%<По н~-мъ _псалмjь`, стiхи'ра самогла'сна, гла'съ s~:%>

%<П%>рп\дбне _о='ч~е i=wа'нне, во всю` зе'млю и=зы'де 
вjьща'нiе и=справле'нiй твои'хъ: тjь'мъ на нб~сjь'хъ 
w=брjь'лъ _е=си` мзду` трудw'въ твои'хъ, де'мwнскiя полки` 
разруши'лъ _е=си`, и= а='гг~льскiя дости'глъ _е=си` чи'ны, 
и='хже житiю` безъ поро'ка поревнова'лъ _е=си`. дерзнове'нiе 
и=мjь'я ко хр\сту` бг~у, ми'ръ и=спроси` душа'мъ на'шымъ.

%<Канw'нъ бц\ды, со i=рмосо'мъ на s~: и= ст~а'гw на и~, 
_е=гw'же краегране'сiе:%>

%<С%>т~и'телю, пою` твоя^, всеблаже'нне, чудеса`.

%<Гла'съ д~. Пjь'снь а~. I=рмо'съ:%>

%<Л%>и'цы i=и~льтестiи невла'жными стопа'ми, по'нтъ 
чермны'й, и= вла'жную глубину` прогна'вше, вса'дники 
трiста'ты враги` ви'дяще въ не'й погруже'ны, съ весе'лiемъ 
поя'ху: пои'мъ бг~у на'шему, jа='кw просла'вися.

%<Б%>ж\ственнымъ свjь'томъ w=сiя'нъ, и= со а='гг~лы, 
_о='ч~е, ны'нjь водворя'ешися, моли'твами твои'ми спаса'й 
творя'щыя всегда` свяще'нную твою` па'мять, въ ра'дости 
пою'щыя: пои'мъ бг~у на'шему, jа='кw просла'вися.

%<П%>у'ть, и='же къ жи'зни возводя'щiй неукло'ннw, 
пребл~же'нне, ше'ствовалъ _е=си`, и=збjь'гъ мяте'жей 
мiрски'хъ, и= де'мwнская смущ_е'нiя разори'лъ _е=си`, 
ра'достнw взыва'я, _о='ч~е i=wа'нне: пои'мъ бг~у на'шему, 
jа='кw просла'вися.

%<О_у=%>мертви'въ плотско'е мудрова'нiе, твои'ми 
по'стными боре'ньми, бж\ственному дх~у покори'лъ _е=си`, 
w=кормле'нiемъ бж\ственныя си'лы, ра'достнw вопiя'лъ _е=си`: 
пои'мъ бг~у на'шему, jа='кw просла'вися. (с. 328)

%<В%>ся^ кра^сная w=ста'вилъ _е=си`, непреста'нную, 
_о='ч~е, возлюби'лъ _е=си` красоту`, въ дому` гд\сни, 
и=дjь'же шу'мъ пра'зднующихъ, ра'достнw пою'щихъ: пои'мъ 
бг~у на'шему, jа='кw просла'вися.

%<Бг~оро'диченъ:%>

%<Б%>езлjь'тна сн~а и=зъ безнача'льна _о=ц~а`, пло'ть 
на'съ ра'ди въ человjь'цjьхъ бы'вша, во о_у=тро'бjь 
заче'нши, подъ лjь'томъ сего` родила` _е=си` несказа'ннw, 
_е=му'же ра'дующеся вопiе'мъ: пои'мъ бг~у на'шему, jа='кw 
просла'вися.

%<Катава'сiа: W\т%>ве'рзу о_у=ста` моя^:

%<Пjь'снь г~. I=рмо'съ:%>

%<Л%>у'къ си'льныхъ и=знемо'же, и= немощству'ющiи 
препоя'сашася си'лою: сегw` ра'ди о_у=тверди'ся въ гд\сjь 
се'рдце мое`.

%<З%>ако'ну повину'лся _е=си` дх~а, _е=го'же всjь^мъ, 
прп\дбне, предложи'лъ _е=си`: грjьха' же зако'ну 
и=зволе'нiемъ не повину'лся _е=си`.

%<Г%>орjь` къ бг~у мудрова'нiе и=мjь'я, _о='ч~е, jа='же 
на земли` w=ста'вилъ _е=си`, болjь'зньми воздержа'нiя 
непреста'ннw w=блегча'емь.

%<Р%>астерза'въ ю='зы _е=стества`, преесте'ственнымъ 
чи'стымъ житiе'мъ, бг~оно'сне i=wа'нне, вышеесте'ственныхъ 
прiя'лъ _е=си` дjь'йство.

%<Д%>а бг~у, блаже'нне, безъ смуще'нiя бесjь'дуеши, въ 
пусты'ни жи'ти, _о='ч~е, и=зво'лилъ _е=си`, w\т молвы` 
о_у=даля'яся.

%<Бг~оро'диченъ:%>

%<С%>пасти` восхотjь'въ человjь'ка на поле'зное, jа='кw 
бл~годjь'тель и= чл~вjьколю'бецъ, въ твою` о_у=тро'бу 
неwпи'саннw, бг~ома'ти, всели'ся.

%<С%>jьда'ленъ, гла'съ а~. Подо'бенъ: Гро'бъ тво'й:

%<В%>оздержа'нiя _о=гне'мъ jа='кw зла'то въ пещи`, 
му'дре, и=скуси'вся, свjьтлjь'йшiй jа=ви'лся _е=си`, 
i=wа'нне прп\дбне: тjь'мже къ нб\сному преста'вился _е=си` 
цр\ствiю. сегw` ра'ди вjь'рою (с. 329) тя` восхваля'юще 
вопiе'мъ: бл~года'ть и= ми'лость, и= w=чище'нiй на'шихъ, 
_о='ч~е, и=спроси`.

%<Два'жды.%>

%<Сла'ва, и= ны'нjь, бг~оро'диченъ:%>

%<Н%>аста'ви мя` на пу'ть покая'нiя, пребл~га'го 
прогнjь'вавша гд\са, неискусобра'чная бл~гослове'нная 
марi'е, прибjь'жище w\тча'янныхъ человjь'кwвъ, бж~iе 
вмjьсти'лище.

%<Пjь'снь д~. I=рмо'съ:%>

%<С%>jьдя'й въ сла'вjь на пр\сто'лjь бж~ества`, во 
_о='блацjь ле'гцjь прiи'де i=и~съ пребж\ственный, 
нетлjь'нною дла'нiю, и= спасе` зову'щыя: сла'ва, хр\сте`, 
си'лjь твое'й.

%<W=%>бветша'вшагw человjь'ка а='бiе совле'кся, _о='ч~е, 
со грjьхо'вными страстьми`, воздержа'нiемъ незави'стнымъ 
w=бле'клся _е=си` въ но'ваго по хр\сту`, всече'стне.

%<С%>вjь'тлое твое` житiе`, jа='кw пра'вило и=звjь'стно, 
въ тебjь`, _о='ч~е, бж\ственныя добродjь'тели показа'ся, въ 
моли'твахъ и= поще'нiихъ, во бдjь'нiихъ же и= мольба'хъ 
jа=`же ко хр\сту` чл~вjьколю'бцу.

%<Д%>рема'нiя твои^мъ _о=чес_е'мъ не да'лъ _е=си`, 
прп\дбне, до'ндеже, _о='ч~е, хра'мъ себе` сотвори'лъ _е=си` 
прекра'сенъ всеви'дящему вл\дцjь, къ нему'же взыва'еши: 
сла'ва си'лjь твое'й, гд\си.

%<Бг~оро'диченъ:%>

%<О_у=%>мерщвл_е'нныя, преч\стая, человjь'ки w=живи'ла 
_е=си`, жизнода'вца ро'ждши и=збавля'ющаго w\т тли`, 
взыва'ющыя _е=му`: сла'ва си'лjь твое'й, гд\си.

%<Пjь'снь _е~. I=рмо'съ:%>

%<П%>росвjьще'нiе твое`, гд\си, низпосли` на'мъ, и= w\т 
мглы` прегрjьше'нiй разрjьши' ны, бл~же, тво'й ми'ръ 
да'руяй.

%<В%>ъ ю='ности му'дрость, въ ста'рости ра'зумъ, во 
все'мъ житiи` пожда'нiе, и= долготерпjь'нiе, и= _е='же ко 
всjь^мъ любо'вь показа'лъ _е=си`, блаже'нне.

%<В%>пери'въ, сла'вне, душе'вный ра'зумъ, и= чу^вства, 
му'дре, w=корми'въ, бы'лъ _е=си` хра'мъ w=свяще'нъ бг~у 
че'стенъ. (с. 330)

%<О_у=%>краси'лъ _е=си`, прп\дбне, души` тричи'сленное, 
и= влады'ку о_у='мъ поста'вивъ, и=мjь'юща хр\ста`, 
наставля'юща тя` къ ше'ствiю нб\сному.

%<Бг~оро'диченъ:%>

%<Д%>в~а роди` преч\стаго бг~а, зако'нъ полага'юща, 
всjь^мъ человjь'кwмъ сп~си'теля, благоче'стiе су'щымъ на 
земли` возвjьща'юща.

%<Пjь'снь s~. I=рмо'съ:%>

%<В%>озопи`, проwбразу'я погребе'нiе тридне'вное, 
пр\оро'къ i=w'на, въ ки'тjь моля'ся: w\т тли` и=зба'ви мя`, 
i=и~се, цр~ю` си'лъ.

%<В%>ъ пусты'ни жи'ти о_у=се'рднw возлюби'лъ _е=си`, 
бг~оно'сне, къ не'йже бг~а прiе'мля и=збавля'ющаго тя`, и= 
соблюда'ющаго твоя^ стwпы`.

%<Н%>епрекло'ненъ въ пусты'ни, бг~ому'дре, претерпjь'лъ 
_е=си`, да'же и= до кончи'ны храня` сiе` w=пасе'нiемъ, 
и='мже нетлjь'нному сподо'бился _е=си` наслажде'нiю.

%<Р%>авноа'гг~льнw на земли` пожи'лъ _е=си`, 
равноа'гг~льную че'сть досто'йнw получи'лъ _е=си`, со 
а='гг~лы всjь'ми бг~у предстоя`.

%<Бг~оро'диченъ:%>

%<З%>ачала` _е=си` во о_у=тро'бjь, бг~ома'ти, 
безнача'льнаго бг~а сло'ва, на'съ ра'ди въ человjь'цjьхъ 
бы'вшаго, по на'мъ непрело'жна, во дву` зна'ема 
_е=ст_еству`.

%<Конда'къ, гла'съ и~. Подо'бенъ: В%>збра'нной:

%<А='%>гг~льскому житiю` поревнова'въ, прп\дбне, вся^ 
земна^я w=ста'вивъ, ко хр\сту` прите'клъ _е=си`: и= тогw` 
за'повjьдьми w=гражда'яся, jа=ви'лся _е=си` сто'лпъ 
непоколеби'мъ w\т вра'жiихъ нападе'нiй. тjь'мъ зове'мъ ти`: 
ра'дуйся, _о='ч~е i=wа'нне, свjьти'ло пресвjь'тлое.

%<I='косъ:%>

%<В%>ъ ме'ртвеннjьмъ тjь'лjь, а='гг~льскому 
о_у=подо'бльшася житiю` па'че _е=стества`, и= съ тjь'ми на 
небесjь'хъ лику'юща, прiиди'те вси` вjь'рнiи воспое'мъ 
прп\дбнаго i=wа'нна: то'й бо jа='кw о_у=ме'ты вмjьни` 
мiрска^я вся^ кра^сная, jа='кw да нб\сныхъ получи'тъ, вше'дъ 
на го'ру jа='коже дре'вле мwv"се'й вели'кiй, (с. 331) и= 
и=лiа`, посто'мъ w=чи'щся, сподо'бися ви'дjьти тр\оческую 
свjь'тлость, ни во мра'цjь, ни въ ви'хрjь, но во свjь'тjь 
бл~года'ти бж~iя: тjь'мъ и= чуде'съ лучи` и=спуща'я 
свjь'тлw, и=сцjьле'нiя рjь'ки и=сточа'я вjь^рнымъ w\т 
гро'ба, jа='кw жи'въ неду'гwвъ и=сцjьли'тель, сегw` ра'ди 
зове'мъ _е=му`: ра'дуйся _о='ч~е i=wа'нне, свjьти'ло 
пресвjь'тлое.

%<Пjь'снь з~. I=рмо'съ:%>

%<С%>пасы'й во _о=гни` а=враа^мскiя твоя^ _о='троки, и= 
халд_е'и о_у=би'въ, jа=`же пра'вда пра'веднw о_у=ловля'ше: 
препjь'тый гд\си бж~е _о=т_е'цъ на'шихъ, бл~гослове'нъ 
_е=си`.

%<В%>ы'шнею си'лою бж~iя по'мощи, враги` низложи'лъ 
_е=си`, побjьдоно'сецъ бы'лъ _е=си`, зовы'й: препjь'тый 
гд\си бж~е _о=т_е'цъ на'шихъ, бл~гослове'нъ _е=си`.

%<W=%>чи'стивъ мглу` w\т стра'сти бы'вшую, 
безстра'стiемъ просвjьще'нiя w=зари'вся, зовы'й прп\дбне, 
препjь'тый гд\си бж~е _о=т_е'цъ на'шихъ, бл~гослове'нъ 
_е=си`.

%<О_у=%>язви'въ ду'шу добродjь'тельными лjь'потами, 
красе'нъ добро'тою бы'лъ _е=си`, гд\су пое'ши ра'дуяся: 
препjь'тый гд\си бж~е _о=т_е'цъ на'шихъ, бл~гослове'нъ 
_е=си`.

%<Бг~оро'диченъ:%>

%<П%>ризыва'я ны` плjьн_е'нныя, дв~о, во _е='же бjь'хомъ 
въ нача'лjь, во чре'во твое` всели'выйся, вопло'щся 
чл~вjьколю'бецъ гд\си.

%<Пjь'снь и~. I=рмо'съ:%>

%<_О='%>троки благочести^выя въ пещи` рж\ство` 
бг~оро'дичо спасло` _е='сть: тогда` о_у='бw w=бразу'емое, 
ны'нjь же дjь'йствуемое, вселе'нную всю` воздвиза'етъ пjь'ти 
тебjь`: гд\са по'йте дjьла`, и= превозноси'те _е=го` во вся^ 
вjь'ки.

%<Г%>лаго'лы жи'зни вjь'чныя, преблаже'нне, въ се'рдцы 
твое'мъ прiи'мъ, пло'ть о_у=вяди'лъ _е=си`: мi'ру же 
о_у=мертви'ся, живоно'снымъ о_у=мерщвле'нiемъ w=дjь'явся: 
гд\са по'йте, и= превозноси'те _е=го` во вся^ вjь'ки. (с. 
332)

%<М%>и'лостива бы'ти, бг~оно'сне, _е=ди'наго 
бл~годjь'теля моли`, твою` пречестну'ю па'мять 
пра'зднующымъ, согрjьше'нiй w=ставле'нiе си^мъ дарова'ти.

%<В%>оззрjь'нiемъ къ бг~у непреста'ннw внима'я, 
w\т_ону'дуже нjь'коегw сiя'нiя зарю` прiи'мъ, свjь'тъ 
неугаси'мый jа='кw зерца'ло посыла'еши, пою'щымъ: гд\са 
по'йте дjьла`, и= превозноси'те _е=го` во вся^ вjь'ки.

%<Н%>а лjь'ствицу къ небеси` просте'ртую, на не'йже 
о_у=твержде'нъ гд\сь jа=ви'ся, _о='ч~е, вше'лъ _е=си`, 
бж\ственными восхожд_е'нiи преспjьва'я, прп\дбне, до'ндеже 
дости'глъ _е=си` соверше'нiе жела'емыхъ, поя`: гд\са по'йте 
дjьла`, и= превозноси'те _е=го` во вся^ вjь'ки.

%<Бг~оро'диченъ:%>

%<П%>ое'мъ тя`, w=бра'дованная, бг~а бо воплоще'нна 
на'мъ родила` _е=си`. тjь'мже тя` бц\ду вси` и=мену'емъ, 
бг~опрiя'тную о_у=тро'бу, добро'ту i=а'кwвлю, гд\си 
воспjьва'юще, и= превознося'ще _е=го` во вся^ вjь'ки.

%<Пjь'снь f~. I=рмо'съ:%>

%<_Е='%>vа о_у='бw неду'гомъ преслуша'нiя кля'тву 
всели'ла _е='сть: ты' же, дв~о бц\де, прозябе'нiемъ 
чревоноше'нiя, мi'рови благослове'нiе процвjьла` _е=си`. 
тjь'мъ тя` вси` велича'емъ.

%<С%>леза'ми по'стническими бразду` напои'лъ _е=си`, 
ра'дуешися, _о='ч~е бг~оно'сне, ны'нjь ра'достiю рукоя^ти 
собира'я подвигw'въ по'ч_ести. тjь'мже тя` вси` 
о_у=блажа'емъ.

%<Н%>езаходи'мый возсiя` тебjь` свjь'тъ, присносу'щее 
весе'лiе воспрiя`, и=дjь'же лику'я со а='гг~лы _о=кру'гъ 
цр~я` и= гд\са, вjь'рою творя'щихъ па'мять твою` помина'й, 
_о='ч~е всеблаже'нне.

%<В%>озмо'гъ де'мwнwвъ о_у=бjьжа'ти стрjьля'нiй и= 
кова'рствъ лука'выхъ, спа'слся _е=си`, блаже'нне. 
w\т_ону'дуже душа` твоя` свята`, чиста` и= нескве'рна, 
наслажде'нiя нб\снагw сподо'бися: помина'й чту'щыя тя`.

%<З%>ако'номъ, _о='ч~е, страда'льческимъ подвиза'яся, и= 
побjьди'лъ _е=си` де'мwнскiя полки`. тjь'мже тя` сла'вою (с. 
333) вjьнча'етъ, jа='кw _е=ди'нъ бл~годjь'тель по'честей, и= 
бж\ственнагw свjьтоявле'нiя сподо'би, бж\ственнымъ 
наслажде'нiемъ.

%<Бг~оро'диченъ:%>

%<Jа='%>кw всjь'хъ тва'рей творца` ро'ждши, бг~ома'ти, 
превозшла` _е=си` всю` тва'рь бж\ственною сла'вою, ст~остiю 
и= бл~года'тiю, и= вся'кiя добродjь'тели бо'льши. тjь'мже 
тя` вси` велича'емъ.

%<Свjьти'ленъ. Подо'бенъ: Н%>е'бо sвjьзда'ми:

%<А='%>гг~льскагw житiя` жела'я, о_у=дали'лъ _е=си` 
себе` въ пусты'няхъ: и= стра^сти покори'въ плотскi^я, 
ра'венъ а='гг~лwмъ jа=ви'лся _е=си`, _о='ч~е на'шъ i=wа'нне 
бг~оно'сне.

%<Два'жды.%>

%<Бг~оро'диченъ:%>

%<Д%>ержа'внымъ твои'мъ покро'вомъ, w\т вра^гъ навjь'та, 
ч\стая, твоя^ рабы^ соблюди' ны вся^ невре'дны: тя' бо 
и='мамы _е=ди'ну прибjь'жище въ жена'хъ.

%<На хвали'техъ стiхи^ры на д~, гла'съ и~. По\д: _W%> 
пресла'внагw чудесе`!

%<П%>рп\дбне _о='ч~е i=wа'нне, * ты` и='го хр\сто'во на 
ра'мо взе'мъ, * до'блественнjь наи'тiе * вра'жiе попра'лъ 
_е=си`. * тjь'мъ тя` вjь'рою вси` почита'емъ, * _w 
пребл~же'нне мона'шествующихъ похвало`! * тjь'мже хр\ста` * 
непреста'ннw моли`, * спасти` ду'шы на'шя.

%<Два'жды.%>

%<В%>jь'рою соше'дшеся вси`, * jа='кw по'стника тя` 
хр\сто'ва честву'емъ, i=wа'нне. * ра'дуяся о_у='бw 
ше'ствовалъ _е=си` * въ пусты'ни непрохо'днjьй, му'дре, 
наста'вникъ бы'въ че'стенъ. * тjь'мже тебjь` мы` вjь'рою 
взыва'емъ, бл~же'нне, * по'стникwвъ похвало`, * w= на'съ 
моли'ся ко гд\су, * поми'ловатися душа'мъ на'шымъ.

%<П%>рп\дбне _о='ч~е на'шъ, i=wа'нне, * бу'дущiя ра'ди 
жи'зни, * въ ка'менныхъ про'пастехъ, и= въ дре'вjь 
заключи'лся _е=си`, * ника'коже боя'ся неви'димыхъ вра^гъ, * 
мно'гащи толца^нiя творя'щихъ къ тебjь`. * ты' же моли'твами 
твои'ми си'хъ (с. 334) безъ вjь'сти сотворя'лъ _е=си`, * _w 
терпjьли'вый душе'ю! въ пусты'ни ры'льстjьй, чу'дное 
_о=вча`, * хр\ста` а='гнца па'стыря и=мjь'я. * тjь'мже 
вjь'рою вси' тя чти'мъ и= о_у=блажа'емъ.

%<Сла'ва, гла'съ то'йже:%>

%<Н%>а не'бо теку'щую вше'дъ колесни'цу, чу'дне, 
добродjь'телей, дости'глъ _е=си` кра'йнее житiе` 
воздержа'нiемъ. въ пусты'ни живы'й, смотря'я вы'шнягw 
i=ер\сли'ма красоту`, и= болjь^зни подвигw'въ досто'йнw 
по'ч_ести прiи'мъ, съ нб\сными ра'дуешися чинонача^лiи, 
пребл~же'нне, вjь'чныхъ бла^гъ наслjь'дникъ, цр\ствiя 
жи'тель бы'въ: но моли'ся, бг~оно'сне i=wа'нне, сп~су 
всjь'хъ, о_у=мири'ти мi'ръ и= спасти` ду'шы на'шя.

%<И= ны'нjь, бг~оро'диченъ.%>

%<В%>л\дчце, прiими` моли'твы рабw'въ твои'хъ, и= 
и=зба'ви на'съ w\т вся'кiя ну'жды и= печа'ли.

%<Славосло'вiе вели'кое. И= w\тпу'стъ.%>

%<На лiтургi'и: Бл~ж_е'нна, w\т канw'на ст~а'гw пjь'снь 
г~-я и= s~-я. И= про'чая слу'жба прп\дбническая.%>




